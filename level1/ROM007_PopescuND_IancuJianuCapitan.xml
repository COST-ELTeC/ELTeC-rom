<?xml version="1.0" encoding="UTF-8"?>
<?xml-model href="eltec-1.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:e="http://distantreading.net/eltec/ns" 
   xml:id="ROM007_PopescuND_IancuJianuCapitan" xml:lang="ro">
  <teiHeader>
      <fileDesc>
         <titleStmt>
            <title>Iancu Jianu, căpitan de haiduci. Nuvelă originală: ediție ELTeC</title>
            <author>Popescu, N.D. (1843-1921)</author>
            <respStmt>
               <resp>codare ELTeC</resp>
               <name>Ioana Lionte</name>
            </respStmt>
         </titleStmt>
         <extent>
            <measure unit="words">35873</measure>
            <measure unit="pages">143</measure>
         </extent>
         <publicationStmt>
            <p>Încorporat în ELTeC<date>2019-l0-0l</date></p>
         </publicationStmt>
         <sourceDesc>
            <bibl type="printSource">
               <author>N.D. Popescu</author>
               <title>Iancu Jianu, căpitan de haiduci. Nuvelă originală</title>
               <pubPlace>Bucharest</pubPlace>
               <publisher>„Cultura Românească”</publisher>
               <date>1929 (1869)</date>
               <ref target="http://doi.org/10.5281/zenodo.2648532">Facsimile on zenodo</ref>
                           </bibl>
         </sourceDesc>
      </fileDesc>
     <encodingDesc n="eltec-1">
        <p></p>
     </encodingDesc>
     <profileDesc>
        <langUsage>
           <language ident="ro"></language>
        </langUsage>
        <textDesc>
           <e:authorGender key="M"></e:authorGender>
           <e:size key="short"></e:size>
           <e:canonicity key="high"></e:canonicity>
           <e:timeSlot key="T2"></e:timeSlot>
        </textDesc>
     </profileDesc>
     <revisionDesc>
        <change when="2019-09-01">Initial TEI version generated.</change>
     </revisionDesc>
  </teiHeader>
  <text>
     <front>
        <div type="titlePage">
           <p>N.D. Popescu</p>
           <p>IANCU JIANU</p>
           <p>CĂPITAN DE HAIDUCI</p>
           <p>NUVELĂ ORIGINALĂ</p>
           <p>DE</p>
           <p>D. N. POPESCU</p>
           <milestone unit="header" type="engraving"></milestone>
           <p>„CULTURA ROMÂNEASCĂ” S. A. R</p>
           <p>Strada Pitagora No. 18 - BUCUREȘTI, I</p>
        </div>
        <gap unit="page" extent="1"/>
     </front>
     <body>
     <div type="title">
        <head>IANCU JIANU. Căpitan de haiduci</head>
     </div>
        <milestone unit="header" type="line"></milestone>
        <div type="chapter" n="1">
           <head>1.Ghiozdanul de piele roşie.</head>
           <p>Dumnezeu, când vrea să dea în cap pe om, întâi îi ia minţile şi-l face să săvârşească vreo prostie. Când vru să piarză pe Iancu, îl îndemnă, pre-cum văzurăm în nuvela <emph>Iancu Jianu Zapciu</emph>, să fure pustiul de ghiozdan de piele roşie, pe care era scris în greceşte cu litere poleite numele că-lugărului şi al mănăstirii, ghiozdan care nu-i era de nici un folos, fiind umplut numai cu hârtii care pe atunci n’aveau, valoare ca azi, după aceea îl făcu să pue ghiozdanul sub căpătâi în pridvorul în care dormise, şi pe urmă îl sili ca să-l fure sfântul şi să doarmă până la nămiezi, cu tot sgo-motul ce se făcea la un han de drum mare. Alexe fu mai cuminte. El se sculă în zori de zi, ţeselă şi adăpă caii şi scutură hainele boenilui fără să îndrăsnească a-1 deştepta, că prea dormea cu foc. Prostimea pe atunci, ca şi acum, era deprinsă cu tiriaceala boerească, căci şi pe atunci boierii făceau zi o parte din noapte şi noapte o parte din zi; dar cu toate astea, nu se opri să se mire de som-nul boerului, atâta de prelungit, după ce se culcase odată cu găinile, însă nu zise nimeni nimic şi-şi văzu fiecare de treburile sale. Pe la nămiezi însă, fu nevoit chiar Alexe să-l deştepte, căci so-sise în fuga mare bulibaşa ţiganilor dela mănăstirea Călâiului, care venise într’un suflet sa caute pe coconu zapciu, despre care aflase că ar fi co-năcit în partea locului. Cum dădu ochii cu M-sa, ţiganul îi spuse că într’acea noapte nişte hoţi necunoscuţi au călcat mănăstirea, au jefuit pe egumen de tot ce a avut şi pe Sf. Sa l-a legat de piciorul patului şi au plecat nu se ştie încotro şi că-l ruga să-şi facă pomană să dea o raită până la Sf. Sa, ca să-i găsească sculele şi banii furaţi.</p>
<p>— Lasă că-i găsesc eu, răspunse zapciul sărind din pat, după ce căscă de câteva ori. Alexe, adaogă apoi îmbrăcându-se în grabă, încalecă calul şi da fuga la tact; dar ştii tu, cât te ştergi la un ochi să te întorci cu o ceată de arnăuţi.</p>
<p>Alexe se supuse şi plecă spre stânga, pe când zapciul pleca spre dreapta urmat de bulibaşa. Jianu se duse drept spre mănăstirea Călâiul, dar Alexe nu se duse spre tactul zapcieriei cum îi zisese stăpânul său, ci se afundă în pădure şi se duse unde îl aşteptau băeţii, ca să le povăţuiască paşii spre alte direcţiuni ferite de prigonirile poterei.</p>
<p>Zapciul ajungând la mănăstire, găsi tot satul vecin în picioare şi tot personalul bisericei într’o fierbere extraordinară. Egumenul nu mai ştia cui să spue mai întâi nenorocirea ce i s'a întâmplat, nu găsea culori mai negre cu care să zugrăvească suferinţele ce a îndurat în decurs de mai bine de şase ore cât a petrecut legat de piciorul patului cu căluşul la gură, nu avea îndestule vorbe la îndemână ca sa zugrăvească poziţia în care ar fi stat cine ştie cât, dacă nu s’ar fi deşteptat diaconul din extraordinara sa letargie, şi dacă nu l-ar fi deslegat şi nu i-ar fi dat drumul ca să grăiască; nici nu se puteau număra blestemele cele mai înfricoşate ce le scotea din gură, ca să atragă pedeapsa cerului asupra făptuitorilor.</p>
<p>Când intră în locuinţa sa, coconul zapciu îl găsi înconjurat de clericii bisericii şi de fruntaşii satului, cărora le povestea cu o mare iuţeală, aci în greceşte şi aci într’o românească stricată şi aproape neînţeleasă, toate impresiunile ce a încercat în-tr’acea noapte fatală, şi a le enumăra toţi banii şi sculele ce i s’au furat. Zapciul, după ce ascultă din fir până în aţă, tot ce i se spuse de către călugăr, îi zise în greceşte:</p>
<p>—    Ei, acum părinte, după ce am aflat cum s’a petrecut toată şiretenia, spune-mi dacă ai cunoscut pe vreunul din făptuitori?</p>
<p>—    Caimeni chirie! pe nici unul, răspunse Grecul oftând, că toţi erau schimonosiţi şi mâzgăliţi pe obraz.</p>
<p>—    Nici pe căpitanul? căci trebue să fi fost unul mai mare între ei.</p>
<p>—    Pe nici unul, cocoane zapciu, pe nici unul.</p>
<p>—    Ce fel de om era?</p>
<p>—    Un om nici înalt nici mărunt, uici gros nici subţirel, aidoma ca măria ta, dar la chip mai negru şi cu barba mare şi neagră.</p>
<p>—    Avea vreun semn?</p>
<p>—    Nici unul.</p>
<p>—    Ce fel era îmbrăcat?</p>
<p>—    Cu ilic cu flori de găitane şi cu brâu roş şi poturi verzi asemenea găitănaţi.</p>
<p>—    Dar oamenii lui?</p>
<p>—    Aidoma.</p>
<p>—    Pe cine bănueşti?</p>
<p>—    De! cocoane, de unde să ştiu? omul bun are mulţi duşmani.</p>
<p>—    Mulţi bani ţi-au luat?</p>
<p>—    O! caimenis! cinci sute de pungi cu bani şi o sumedenie de argintărie: cruci, candele, cădelniţe şi mai multe icoane, toate astea ale bisericei şi ale Sf. Mormânt, că eu sunt om sărac!</p>
<p>—    Ei ! Ia ascultă părinte, zise Jianu surâzând pe sub mustaţă, auzind minciuna călugărului care urcase numărul pungilor furate dela cincizeci la cinci sute, şi care, ca colac peste pupăză, mai punea la socoteală şi cruci, etc., între lucrurile furate; ce zici? ce ai da Sf. Ta, dacă ţi-aş găsi banii şi scu-lişoarele şi ţi le-aşi aduce aici teslim? ai?</p>
<p>—    Măria ta! exclamă grecul uitându-se cam cu mirare drept în ochii zapciului.</p>
<p>—    Da, eu; ce, n’ai auzit de mine că sunt năs-drăvan? de n’aşi fi fost astfel, n’ar fi venit oamenii Sf. Tale d’aci din plasa Olteţului în capătul plăşii Bălţii de jos, ca să mă găsească pe mine, ci ar fi adus pe zapciul localnic.</p>
<p>—    Ba am auzit, am auzit, se grăbi a răspunde egumenul, simţind că fără să vrea a atins amorul propriu al zapciului; de aceia am trimis şi eu pe bulibaşa drept la evghenia voastră.</p>
<p>—    Noroc că eram chiar p’aci p’aproape în goana hoţilor, pe cari de mult îi mirosisem eu. Ce păcat că n’am avut parte să pun mâna pe ei mai înainte d’a săvârşi şi această călcare!</p>
<p>—    Cocoane zapciu, nădăjdueşti să pui mâna pe ei?</p>
<p>—    Aşa cred, că până diseară sau mâine le dau de urmă, căci am aflat câte ceva despre culcuşul lor.</p>
<p>—    Aşa să trăeşti, pune mâna şi pe bănişorii mei.</p>
<p>—    Despre bani e mai greu, căci negreşit pro-cliţii i-au ascuns în pământ, şi fără oarecari făi-gădueli pe la unii pe la alţii, nu e chip să-i îndupleci a spune unde i-au tăinuit.</p>
<p>—    Ia ascultă-mă părinte, zise cu asprime zapciul, atrăgând pe egumen în dreptul unei ferestre şi vorbindu-i încet ca să nu fie auziţi de alt cineva; eu nu sunt dator nici să găsesc hoţii din astă plasă, nici sa cat banii şi lucrurile furate din partea locului; numai dorinţa de a face un bine m'ă adus aici; dacă dai jumătate şi jumătate îţi găsesc banii; dacă nu, nu.</p>
<p>—    Cocoane zapciu, răspunse grecul, îţi dau tot ce mi-oi cere, numai să-mi găseşti un ghiozdan de piele roşie plin cu hrisoave şi zapisele bisericii, care nimănui nu-i foloseşte, şi pentru mănăstire sunt fără de preţ; cât despre bani şi scule ne înţelegem noi.</p>
<p>—    Să fii sigur că ţi-i găsesc, răspunse Iancu, strângându-l uşurel de mână.</p>
<p>Intr’aceiaşi clipă se auzi în curte un sgomot şi o gălăgie mare; vocile mai multor bărbaţi vorbeau de odată, şi pe scară începu sa răsune tropotul a mai multor zeci de paşi. Puţin după aceia, uşa camerii egumenului se deschise cu sgomot şi intră înăuntru, ghiciţi cine? cârciumarul unde dormise Iancu în noaptea aceia, urmat de mai mulţi oameni. El purta în mână în mod triumfal un ghiozdan de piele roşie.</p>
<p>—    Cucoane, strigă el adresându-se către zapciu,azi când te-ai sculat şi ai venit aici, ai uitat sub căpătâiu acest ghiozdan, şi crezând, că-ţi trebue, am pus şeaua pe bălan, şi am alergat în partea locului într’o fugă.</p>
<p>—    Acest ghiosdan este al meu, strigă călugărul în româneşte stricat, întinzând mâinele spre dânsul, acesta face parte din lucrurile ce mi s’au furat de hoţi azi noapte d’aicea, împreună cu alte scule şi bani.</p>
<p>Trăsnetul cerului dacă ar fi căzut la picioarele lui Iancu nu l-ar fi turburat atâta cât l-a turburat această întâmplare neaşteptată şi cuvintele rostite de egumen. Participarea sa la hoţia săvârşită era dată pe faţă într’un mod brutal şi neîndoios. Cu toate acestea îşi veni iute în simţiri şi se grăbi de-a zice:</p>
<p>—    Intr’adevăr al sfinţiei tale este acest ghiosdan, părinte?</p>
<p>—    Uite numele mănăstirii scris pe el, răispunse grecul arătându-i cu degetele slovele poleite imprimate pe capac.</p>
<p>—    Atunci să ştii că găsim lesne şi banii şi sculele, căci acest ghiosdan l-am găsit aseară în pădure; se vede că l-au scăpat hoţii fugind, sau l-au aruncat ca netrebnic.</p>
<p>—    Astă seată ghiosdanis al meu era colea în-chis la sepatos, şi hoţii au venito astă noapte iar nu asera.</p>
<p>—    Ce părinte, ori mă bănueşti pe mine că aşi fi hoţul care ţi-am furat banii şi hârţoagele? strigă Jianul cu un ton răstit.</p>
<p>—    Eu cucoane nu bănuese nimic, răspunse egumenul în greceşte, spun numai că ghiozdanul este al meu, mi s’a furat astă noapte, d’aici, din acest sepet, ş'i azi s’a găsit sub căpătâiul evgheniei tale după ce te-ai s culat.</p>
<p>—    Dacă e aşa, eu n’am ce mai căuta aici, nici. ce dovedi. Mă duc la ispravnic să mă plâng de astă bănuială înjositoare şi să aleagă între mine şi sfinţia ta.</p>
<p>După aceste cuvinte, Iancu Jianu trecu ars prin lumea care rămăsese încremenită în loc şi neştiind ce să creadă, încăled calul şi în loc de-a se duce spre Caracal, intră în codru şi se afundă într’însul.</p>
<p>—    Puneţi caii la butca de drum, că eu merg să mă plâng lui Vodă, strigă călugărul băgând ghiozdanul în sân.</p>
        </div>
        <div type="chapter" n="2">
           <div>
           <head>II. Zapciul Codrilor.</head>       
<p>Descoperirea neaşteptată a ghiozdanului furat dela egumenul grec, chiar sub căpătâiul zapciului chemat să prinză pe hoţi, fu pentru Iancu Jianu întocmai ca o lovitură de măciucă grea, căzută fără veste drept în mijlocul frunţii. Ea îl făcu sa-şi piardă cumpătul, şi, cu toata fireasca sa isteţime şi neasemănata sa îndrăsneală, să piardă tot uimitorul său sânge rece şi toată fenomenala lui prezenţă de spirit, care fură cele mai puternice arme ale Jianului, şi-l ului aşa de tare, încât îl sili ca faţă cu egumenul şl lumea toată să spue prostii după prostii, şi pe urmă sa nu mai ştie ce să facă.</p>
<p>Ştim cum a plecat din casa egumenului. Acea retragere semăna foarte mult cu o fugă ruşinoasă, care făcu chiar pe cei ce se mai îndoiau, să nu mai stea un minut la cumpănă şi să-l acuze ca pe inspiratorul, dacă nu ca pe principalul făptuitor al furtişagului. După ce ieşi la aer curat, mintea sa în loc de-a i se limpezi spre a-l servi mai bine, îl făcu să se dea şi mai rău pe faţă. Cu puţin sânge rece, cu numele şău de boier, cu trecerea fraţilor săi, care precum am mai spus, de când ajunsese zapciu îi dăduse toate ajutoarele putin-cioase şi cu oarecari dări de bani pe la cei influenţi, ar fi putut cocoloşi lucrurile, căci pe atunci hatârul şi ruşfeturile erau în toată înfloritoarea lor splendoare, încât oricine s’ar fi prins că, cu bani şi cu trecerea lui, Jianu ar fi rămas şi liber, şi zapciu, şi chiar căpetenie de haiduci, însă mai cu capac, căci cu 15 lei pe lună ce-i primea dela visterie zapciul dintr’acea vreme, îi era peste poate ca să trăiască fără să fure, pe faţă, ori pe sub ascuns. Era boier, era protegeat, era zapciu, avea la în-demână destule arme ocrotitoare.</p>
<p>El însă nu se gândi de loc la toate aceste avan-tagii, ci în aprinderea zăpăcelii sale, nu se gândi decât la momentala sa conservare; pentru aceia, în loc de-a se duce la ispravnic, cum zisese, ca să dreagă lucrurile, şi apoi să se întoarcă la tact ca să-şi vadă de treabă, el intră în pădure, colindă prin codru mai mult timp, mâncă napi şi alte rădăcini scoase din pământ, căci îi era teamă să împuşte vre un vânat de frică să nu facă zgomot, dormi noaptea în pădure şi tocmai a doua zi a-junse la locul hotărât de mai nâinte, unde era tăbărâtă ceata sa. Ajungând acolo, stătu ascuns împreună cu băeţii săi vreo trei zile, fără ca să cuteze a-i duce la niscai-va isprăvi, şi tocmai a patra zi, după ce băeţii începură să murmure că stau cu mâinile în sân şi chimirurile au început să sece, şi că urma de poteraşi care să se ia în goana lui ca să-l prinză nu se mai ivea pe nicăeri, tocmai atunci îndrăzni să iasă din pădure şi să plece după in-formaţiuni, şi mai cu seamă să afle de soarta lui Alexe, care plecase spre tact după ce-şi instalase băieţii, şi încă nu se întorsese.</p>
<p>Văzându-se în drumul mare, văzând că nimic suspect nu se mirosea în juru-i, şi că călătorii care se întâmplau să-l întâlnească şi să-l cunoască îl salutau ca şi mai nainte, fără să pară surprinşi sau să se uite la el într’un chip ciudat, prinse inimă şi cuteză a merge şi mai departe şi a lăsa calul său favorit să-l ducă unde o vrea el, mai ales ca mintea lui era adâncită într’o negură de gânduri confuze. Calul merse în voe, îndreptân-du-se spre partea locului unde mirosea el fân şi grăunţe, adică spre satul unde era situat grajdul lui cel odihnitor, şi nu se opri decât în bătătura tactului. Când se văzu la uşa casei sale, Iancu se deşteptă înmărmurit din toropeala sa, tresări cu spaimă şi vru să se întoarcă repede înapoi, dar îşi schimbă gândul îndată ce văzu pe subalternii săi că-l salută ca şi mai nainte, şi mal ales pe credinciosul Alexe că ieşi întru întâmpinare în capul scării şi apucă calul de căpăstru ca în toate zilele, fără să se arate preocupat sau turburat de ceva extraordinar.</p>
<p>Atunci îi veni Jianului cum se cade inima la loc şi se hotărî a descăleca.</p>
<p>—    Ce mai veste? zise el credinciosului său, des-călecând.</p>
<p>—    Bine pace, cucoane, răspunse Andrei.</p>
<p>—    Nimic nou de când lipsesc eu?</p>
<p>—    Nimic.</p>
<p>—    A picat vreun olăcar dela isprăvnicie?</p>
<p>—    Da, aseară a venit un poteraş cu un pitac pecetluit.</p>
<p>—    L-a desfăcut cineva? exclamă Iancu înfio-rând-se.</p>
<p>—    Ba nu, căci l-am primit eu, căci aşa avea poruncă poteraşul să-l dea în mâna Măriei Tale sau a mea.</p>
<p>—    Unde e acel pitac?</p>
<p>—    In cutia mesei la locul ştiut.</p>
<p>—    Bine; dă grăunţe calului şi apoi vino în casă.</p>
<p>După ce pronunţă aceste cuvinte, Iancu intră în camera sa, şi numai decât se repezi la cutia mesei pe care o descuiă cu o cheiţă ce avea atârnată de gât (Alexe avea a doua cheie); după aceia trase cutia, apoi apăsă de un resort ascuns în perete, făcu să se lase în jos fundul cutiei , spre a da la iveală un alt perete puţin mai depărtat, şi dintr’un spaţiu lat cât podul palmei ce se afla între acel perete şi cel lăsat în jos, scoase o coală de hârtie bine strânsă în opt ca un plic şi pecetluit cu pecetia isprăvniciei.</p>
<p>Acea pecetie fu la minut ruptă, coala de hârtie desfăcută şi conţinutul său mâncat numai cu o aruncătură de ochi. Iată ce conţinea acea hârtie.</p>
        </div>
           <div type="letter">
<p>„Frate lancule, un călugăr grec a venit alal-tăeri cu o falcă în cer şi alta în pământ la isprăv-nicie şi s'a plâns ispravnicului că i-ai furat mai mulţi bani şi argintărie împreună cu alţi necunoscuţi, şi spre dovadă arătă un ghiozdan cu piele roşie, care s’a găsit, precum spune el, sub căpătâiul D-tale.</p>
<p>„Dacă e ceva adevărat din toate câte spune popa, eu te povăţuesc să te pui la adăpost, pier-zându-ţi urma, căci alminteri poate să ţi se întâmple ceva neplăcut, căci ispravnicul s’a grăbit d’a trimite un olăcar la banul Craiovei şi a scris lui Cârc-Serdar Iamandi ca să vie de la Slatina, unde e acum, ca să te prinză.</p>
<p>„Eu îmi fac datoria de prieten, prevestindu-te din vreme. D-ta fă cum te taie capul sau'cum crezi că e mai bihe.</p>
<p><emph>Al d-tale prieten de aproape</emph></p>
<p><emph>Logofătul Ghiorgiţă</emph></p>
<p><emph>conducător la sămeşia sud Romanaţi.</emph></p>
           </div>
        <div>
<p>Citirea acestei scrisori scurte dar foarte cuprinzătoare făcu pe Jianu să-şi piarză şi mai rău cumpătul şi să-şi iasă cu totul din sărite.</p>
<p>—    Sunt pierdut cu desăvârşire! strigă el; nu-mai fuga mă mai poate mântui.</p>
<p>Zicând aceste cuvinte, deschise lada zapcieriei, în pare stau închişi banii statului, luă d’acolo tot ce se găsea, adică vreo 1734 taleri şi 39 bani 1) strânşi într-o pungă mare, pe care o vârî în sân, smulse din cuiu de deasupra patului toate armele ce erau spânzurate în formă de panoplie, şi după ce le înfăşură într’un plocat mare, îşi luă toate hainele şi primenelele, le vârî în două desage, şi apoi chemă pe Alexe.</p>
<p>Alexe sosi. Cum îl văzu, Iancu îi zise:</p>
<p>—    Alexe, suntem descoperiţi.</p>
<p>—    Vai de mine! strigă Alexe înmărmurit.</p>
<p>—    Stai, nu-ţi pierde cumpătul, că numai eu sunt dat de gât.</p>
<p>—    Măria Ta! cu atât mai rău!</p>
<p>—    Tocmai asta îmi vesteşte pitacul primit dela isprăvnicie.</p>
<p>—    Dar cum tătarii au aflat, că noi ne-am păzit ca ochii din cap?</p>
<p>—    Ia afurisitul ăla de ghiozdan roşu, cu care gândeam să storc cumplit pe călugăr, m’a dat de şugubină. Inchipuieşte-ţi că l-am uitat sub căpătâiul patului la hanul unde am dormit.</p>
<p>—    Nu ţi-am spus eu, cucoane, să nu ne atingem de cele sfinte că o păţim?</p>
<p>—    Taci din gură acum cu mustrările tale, că nu mai e vreme de pierdut, şi du-te de-ţi înşală calul, adu-l la scară şi pe el şl pe al meu, şi pe urmă pune astea pe şelele amândorura.</p>
<p>—    Dar bine, ce, plecăm?</p>
<p>—    Crezi că mai e de stat?</p>
<p>—    Fuga noastră îi încredinţează că în adevăr noi suntem făptuitorii.</p>
<p>—    Sunt îndestul de încredinţaţi în ceeace mă priveşte pie mine. Dacă vrei, tu poţi sa rămâi, căci nimeni nu te bănueşte.</p>
<p>’    — Aste vorbe cucoane, să nu le mai zici, că mă fac foc. Mă duc să văz de cai.</p>
<p>Peste o jumătate de oră ei plecară călări dela tact, fără să aţâţe prepusul cuiva, căci toţi erau deprinşi cu neaşteptatele plecări şi sosiri ale zap-ciului lor. Era şi timpul căci, cam pe seară, pe când traversa o pădure mare, se isbi bot în bot cu Câre-Serdar Iamandi, care venia în fuga calului spre tactul Jianului, însoţit de vreo 40 de arnăuţi.</p>
<p>—    Ah! bine că te-am întâlnit, cucoane Iancule, strigă Iamandi îndată ce zări fn capătul drumului şi recunoscu pe Jianu; stăi în loc şi dă-te prins, adăogă Cârc-Serdarul mergând mereu, că de unde nu, cu tot prieteşugul ce-ţi port, sunt nevoit să te impuşc.</p>
<p>—    Impuşcă-mă dacă poţi, răspunse Jianu sărind la stânga în stufişul des al pădurii şi dispărând ca o nălucă împreună cu robul său.</p>
<p>—    După el, strigă Cârc-Serdarul, intrând şi el în stufiş pe unde dispăruse Iancu, şi aduceţi-mi-l viu sau mort, că vă dau pe capul lui 10 pungi.</p>
<p>Arnăuţii intrară şi ei în pădure prin mai multe locuri, bătătoriră mai toate potecile şi potecilele, scotociră toate bungeturile şi colindară prin tot codrul, dar de urma Jianului şi a lui Alexe nu putură da; se vede că Iancu sau ştia drumurile şi potecile cele mai scurte mai bine ca Iamandi şi arnăuţii lui, sau că avea tichia lui Arghir, care-l făcea invizibil.</p>
<p>Dintr’acea zi, Iancu Jianu viindu-şi pe deplin în simţire şi luându-şi inima în dinţi, se puse în fruntea celor 12 ţigani ai lui, pe care-i ajunse cu multă înlesnire, căci pe atunci pădurile se ţineau lanţ, şi începu o goană cumplită contra arendaşilor care erau mai în unanimitate Greci, contra strângătorilor de biruri şi contra gialâpilor turci din tot cuprinsul judeţelor Romanaţi, Vâlcea, Dolj şi Gorj, câte erau cunoscute de Jianu şi de ceata sa. In 9 luni încheiate prăda de svântă pământul, strânse mulţi bani şi făcu multe călcări mănoase, căci el ca boier şi localnic cunoştea pe toţi bogătaşii celor patru judeţe, dar se feri ca de foc de-a schingiui sau ucide pe cineva. Era destul să-l vază pe el, să zărească căutătura sa care devenea teribilă când făcea vreo călcare, şi imediat se deschideau toate pungile, fără a avea nevoe să dea sau să înfrunte vreo împuşcătură din mâinile cele mai deprinse cu armele.</p>
<p>Aceste călcări foarte des repetate în diferite locuri şi la persoanele cele mai însemnate din cele patru judeţe, conduse cu o îndrăzneală şi o dibăcie surprinzătoare, înspăimântă pe toată lumea şi îngrozi pe toţi bogătaşii, oricât de bine erau păziţi, fiindcă pentru Jianu nu mai exista nici lacăte, nici ziduri groase, nici porţi sau uşi de fier straşnic zăvorite şi nici păzitori numeroşi şi bine armaţi, fiindcă el se strecura printre toţi şi toate, foarte adesea singur-singurel, descuia tot, da la o parte tot, trecea peste tot şi apărea la căpătâiul boierului somnoros şi încremenit când se credea mai bine păzit şi mai straşnic încuiat. In asemenea condiţiuni, pungile şi sipeturile se deschideau şi se desgoleau fără multă bătae de cap sau vorbă lungă, iar jefuitul da slavă Domnului că a scăpat cu viaţă şi cu o parte din avutul său, mai cu seamă că Jianu nu jeluia niciodată cea din urmă para a omului, încât să-l lase în sapă de lemn. Pe unde intra, pe unde ieșea, pe unde apărea, pe unde dispărea, mister! căci el urmă nu lăsa. Lumea credea că ar fi avut complici printre argaţii tuturor arendaşilor şi proprietarilor, argaţi care în majoritate erau Români şi urau de moarte pe Greci, deşi nevoia îi silea uneori să-i servească şi să se prefacă a le fi de bună credinţă, iar cei mai mulţi îl credeau a fi o fiinţă supra-naturală.</p>
<p>Căpeteniile celor patru judeţe şi chiar marele ban Dumitraşcu Bibescu, cu toată protecţiunea ce acordase până aci lui Iancu, fură în cele din urmă mişcaţi de răsunetul acestor cutezătoare încălcări, al căror renume se lăţise în toată Oltenia, şi îşi dădură toate silinţele ca să pue în mişcare toată puterea armată de care puteau dispune şi să urnească pe Cârc-Serdarul Iamandi ca să se ia împreună cu arnăuţii săi în goana haiducului. Dar de surda fură cercetările, căci de mai multe ori potera îl căta la răsărit, pe când el cu haiducii lui se arăta la apus. Uneori chiar dădură ochii cu el şi chiar se isbiră cu băeţii lui, dar de unde chip să-i dovedească? pentru că haiducii lui Iancu deşi erau numai doisprezece şi arnăuţii patruzeci, totuşi se răsboiau cu aşa bravură şi iscusinţă, încât nici odată arnăuții nu putea să-i biruiască.</p>
<p>Văzând că nu era chip să-i supue cu răul, Ia-mandi se încercă să-i captiveze cu binele; de aceea, profitând de vechea amiciţie ce era între el şi Jianu, îi scrise o scrisoare şi o trimise printr’un slujitor, al tactului unde fusese lancu zapciu, precum şi la tabăra sa care se ştia că în acel timp trebuia să fie stabilită prin preajmă Brânconvenilor ori a Străjeştilor. Iancu primi această din urmă scrisoare, căci acel slujitor se întâmplase a fi unul din cei mai credincioşi din iscoadele lui secrete şi citi conţinutul ei.</p>
<p>Intr’acea scrisoare Iamandi îl ruga în puterea amiciţiei ce-i lega să se închine stăpânirei, să se lase de haiducie şi să vie fără grije la el, şi dânsul în schimb îi promitea deplină iertare, ranguri însemnate, cinuri mănoase şi bani mulţi; el însă care ştia cât plătea jurământul cârc-serdarilor, trimise pe slujitor fără de nici un răspuns şi-şi văzu înainte de haiducie. Iamandi nu se crezu descurajat de aşa refuz semeţ, ci peste câtăva vreme de răgaz, îi mai trimise o scrisoare, şi a doua, şl a treia, şi chiar a patra. Tocmai spre toamnă, când codrul începu să se desfrunzească, traiul afară să devie anevoios şi ascunderea în pădure imposibilă, tocmai atunci când Jianul se întâmplase a se găsi în nişte toane rele, provocate de o vreme care de vreo două săptămâni era într’una rece, burniţoasă şi posomorâtă, îi răspunse că se încrede în cuvântul lui de onoare şi se închină cu condiţiile propuse chiar de dânsul, şi-i dădu întâlnire la un loc unde să vie amândoi de nimeni escortaţi, ca să se înţeleagă.</p>
<p>Iamandi primi bucuros şi se grăbi să vină la un han părăsit situat în marginea unei păduri, singur-singurel, după ce însă se încredinţă că lancu nu-i întindea nici o cursă; Iancu asemenea veni tot’ singur şi tot după ce se încredinţă că nu există vreo mreaje, şi după ce se întâlniră, se sărutară frăţeşte ca doi amici care benchetuise şi chefuise la un loc de mai multe ori şi se grăbiră de-a intra în vorbă fără zăbavă.</p>
<p>După ce vorbiră despre una şi alta în ceea ce privea condiţiile închinării, Iamandi zise fostului său amic:</p>
<p>—    Iancule, să nu crezi că eu nu-ţi dau dreptate că ai apucat calea codrului şi te-ai făcut haiduc; nici nu se poate altfel cu 15 lei ce dă zapciilor pe lună stăpânirea, nici să te miri dacă vei afla că chiar mie mi-a plesnit prin gând de mai multe ori ca să fac una ca aceasta, însă m’am temut numai de arnăuţii mei, care nu sunt buni de nimic şi mi-ar fi primejduit viaţa fără de nici o ispravă. E primejdioasă haiducia, dar e şi bănoasă; cu greu dar se poate lăsa omul de dânsa. Azi banii se fac cu multă anevoinţă, căci s’a deşteptat prostimea şi nu se mai lasă a fi globită cu una cu două. Suntem în primejdie de-a muri de foame. Dar mai e încă un fel de îmbogăţire şi pentru tine şi pentru mine.</p>
<p>—    Care? întrebă Jianu cu oarecare neastâmpăr.</p>
<p>—    Azi numai haiducii au bani, dar mai mulţi au hoţii străini care au venit de peste graniţă şi s’au pripăşit pe la noi, care nu ţin seamă de ni-mic şi jefuesc şi pe bogat şi pe sărac. Intre toţi din soiul acestora, cei mai ai dracului sunt Pâr-van şi Dragotan, cei doi tâlhari bulgari care au îngrozit toată suflarea după marginea Dunării. A-ceşti hoţi nu pot să fie văzuţi cu ochi buni nici ocrotiţi de un adevărat haiduc, căci ei îi necinstesc numele prin faptele lor neomenoase. Ştii unde sunt găzduiţi ei în vremea de acum?</p>
<p>—    Ştiu, răspunse Iancu, după puţină gândire.</p>
<p>—    Au bani mulţi?</p>
<p>—    Aşa se zice.</p>
<p>—    Unde sunt tăbărâţi acum ?</p>
<p>—    Sunt ascunşi într’un sat turcesc din vecină-tatea Turnului-Măgurelelor.</p>
<p>—    I-ai putea prinde?</p>
<p>—    Ba bine că nu.</p>
<p>—    Iţi dau 10 arnăuţi, şi mă jur pe copiii mei, că dacă mi-i vei aduce aci vii nevătămaţi, ţe duc drept la Vodă Caragea ca să te îmbrace cu caftan, iar banii îi facem pe din două.</p>
<p>—    Ţi-i dau, pentru că nu sunt nici Români, nici legaţi cu mine prin tovărăşie.</p>
<p>—    Când pleci?</p>
<p>—    Dacă vrei chiar acum; dar mai nainte trebue să mă încredinţezi prin jurământ că nu mă vei da de gât.</p>
<p>—    Ce jurământ vrei să-ţi fac?</p>
<p>—    Să te juri pe credinţa ta de vechiu palicar.</p>
<p>—    Mă jur, răspunse Iamandi, puind mâna dreaptă pe mânerul iataganului; dar ia ascultă, băieţii tăi ce s’au făcut?</p>
<p>—    I-am împrăştiat pe la casele lor.</p>
<p>—    Bine ai făcut, căci fără de tine ei nu sunt buni de nici o treabă.</p>
<p>—    E vremea de plecare dacă vrei să-i călcăm la noapte.</p>
<p>—    Să plecăm dacă e aşa.</p>
<p>—    Unde sunt cei 10 arnăuţi?</p>
<p>—    In satul vecin.</p>
<p>—    Aide să-i găsim.</p>
<p>Expediţia lui Jianu fu cât se poate de lesnicioasă, căci cei doi hoţi petreceau fără nici o grije în satul turcesc de lângă Turnu, unde nu puteau răsbi arnăuţii româneşti, căci precum este ştiut, Turnu-Măgurele şi împrejurimile sale depindeau de Turcia. Aşa dar Jianu merse toată noaptea, trecu Oltul pe vase la oarecare distanţă mai sus de islaz, întră în pădurea vecină cu Oltul, şi merse printr’ânsa pe malul apei, până ce se văzu în capătul satului Flămânda. Cum se văzu acolo, aşteptă până aproape de miezul nopţii, şi la acea oră întră în sat, merse până la casa care adăpostea pe cer doi tâlhari, care-i era destul de bine cunoscuta, căci venise de mai multe ori acolo ca la nişte tovarăşi de când se făcuse haiduc sadea, intră înăuntru cu cei 10 arnăuţi fără veste, puse mâna pe cei doi hoţi, îi legă şi le proţăpi gurile ca să nu strige, apoi îi dădu în paza a doi arnăuţi foarte robuşti, care-i aruncară pe şelele cailor din-naintea lor, de-a curmezişul, ca pe doi saci, şi se întoarse de unde plecase. Insă Iui Jianu îi păru rău de această călcare neonestă în toată viaţa lui, căci Iamandi lacom de-a pune mâna pe banii lor, se apucă să-i chinuiască în modul cel mai neome-nos. Ii puse pe fiecare cu picioarele pe câte un bolovan de sare, şi cu alt bolovan mai greu le strivi picioarele până ce le sfărâmă cu totul. Cei doi bulgari muriră în urma acestor torturi du-reroase, dar despre bani nu spuseră nimic alt, de-cât că i-au cheltuit în chefuri şi zaifeturi.</p>
<p> După săvârşirea acestei crime, demnă numai de un fost palicar grec, Iamandi şi Iancu încălecară pe cai şi merseră drept la Bucureşti, ca să obţie iertarea lui Caragea.</p>
<p>Când intrară în curtea palatului domnesc, care de când arsese curtea domnească din dealul Spirei se strămutase în casele Ghiculeştilor, azi casa Lahovari, unde se afla mai târziu clubul Juni-mei şi jos prăvăliile Fain şi Răsnianu, se întâlniră chiar în dreptul porţii cu un om urât ca necu-ratul, schilod ca păcatul şi ciupit şi ciugulit ca buba rea, care tocmai ieşea din palat ; era Cârc-Serdar Stoica, viteazul seducător de fete care-şi pierdu urma prin Oltenia şi numai cuteză a călca dincolo de Olt, de când a aflat că fratele victimei sale din Drăgăşani ajunsese zapciu, şi apoi căpitan de haiduci.</p>
<p>—    Bună ziua cumnate, strigă el văzând pe Iancu că intră însoţit de Iamandi.</p>
<p>—    Ah! tâlharute, strigă Jianul repezindu-se spre dânsul cu mâna dezarmată, căci Iamandi îi luase armele, dar cu o înfăţişare îndestul de înfricoşe-toare ca să bage pe Stoica în groazele morţii.</p>
<p>—    Nu-l lăsa tovarăşe, că e turbat, strigă Stoica ascunzându-se după poartă.</p>
<p>—    Astâmpără-te că ne vede de sus, şopti Iamandi la urechea lui Iancu, şi se grăbi de-al reţine.</p>
<p>—    Ai să-mi plăteşti tu odată cu vârf şi îndesat, strigă Jianu arătând urâcioasei pocituri formidabilul său pumn.</p>
<p>Din ocna părăsită dela Telega nu scapă nimeni, răspunse Stoica, depărtându-se în interiorul palatului, cu un ton batjocoritor.</p>
<p>După acel scurt dar dureros incident, prin care aflase într’un mod sigur pe răpitorul surorii sale chiar din batjocoritoarea lui mărturisire, fostul zapciu şi haiduc fu dus în cămara arnăuţilor, ca să aştepte porunca domnească, iar Iamandi se sui sus la Vodă. Când el intra, Stoica ieşea triumfător ţinând în mână un ordin domnesc prin care Vodă Caragea osândea pe Iancu Jianu să-şi petreacă restul zilelor în ocna părăsită dela Telega. Chiar în acea seară Iancu fu urnit sub buna pază într’un cărucior,la locul de osândă.</p>
        </div>
        </div>
           <div type="chapter" n="3">
              <div>
<head>III. Ocna părăsită.</head>
<p>Iancu Jianu fu adus la Telega şi numai decât fu aruncat în ocna cea părăsită din vecinătatea ocnei în activitate. Nimic mai groasnic, nimic mal înfiorător ca acel spăimântător locaş al osândei! Cei mai în vârstă ştiu cum erau ocnele primitive care vecuiră până pe la jumătatea secolului în care trăim noi, adică mai înainte de a se introduce sistemul coridoarelor sistematice din vremea de acum. Mai înainte, ocna nu era alta decât o văgăună mare adâncă şi rotundă, săpată în bulz de sare, cu plafonul boltit întocmai ca un cuptor, fără de nici un stâlp sau alt sprijin, fără de pereţi perpendiculari şi fără de puţuri laterale, în care să se scurgă umezeala sau apa ce se infiltra în pământ. Intr’acele văgăuni locuiau ziua şi noaptea osândiţii, fără să vadă vreodată lumina zilei, şi săpau ocnaşii şi ciocănaşii fără de nici o regulă sau simetrie, păstrând numai rotunjirea circomferinţei până ce, sau se prăbuşea bolta din cauza lipsei de proptele, sau se inunda ocna de apă şi mai totdeauna cotropea pe nenorociţii din năuntru.</p>
<p>După asemenea catastrofă, acea ocnă se părăsea, şi lucrătorii începeau alta la o mică depărtare, tot în aceeaşi formă primitivă. Intr’unele din ocnele inundate numai pe sfert sau pe jumătate, Fanarioţii, care erau foarte rafinaţi în arta de a chinui, suspendau un soiu de cuşcă de lemn mai largă sau mai strâmtă, după cum permitea locul, uneori drept în mijlocul gurii, mai adesea mai la o lăture, uneori neacoperită şi expusă la ploi, ninsori şi arşiţă, alte ori acoperită cu scânduri, sau şiovar şi alte ori adăpostită cu câte o lespede de piatră, sau, chiar cu bolta ocnei, după vina condamnatului. Acele cuşti aveau drept pardoseală un fel de gratii de lemn prin care pătrundea umezeala cea sărată şi se vedea când era soare, adâncimea profundităţii, în prăpăstiile căreia strălucea licărirea apei!</p>
<p>Vai de acela care era condamnat să-şi facă o-sânda într’o cuşcă suspendată de otgoane ce o făcea să atârne în josul gurei prăpăstiei! Acel om trăia într'una cu frica în sân și cu temerea că la un moment dat otgonul s’ar putea rupe şi el s’ar rostogoli urlând în spaţiul mai fără de fund. Pe acel om nu-l prigonea numai astă temere, care nu era de loc lipsită de temeiu, ci alte chinuri mult mai amarnice îl prigoneau ziua şi noaptea fără de cruţare! Uneori nişte chiţcani mari cât pisicele, atraşi de mirosul cărnii sale, se scoborau într’una pe otgoane până la dânsul şi iarăşi se suiau, în cât puteau să roază otgonul cu ascuţiţii lor dinţi în orice moment; alte ori nişte şerpi mari cât balaurii se încercau a-şi face cuibul în sânul lor îngheţat ele frică! Alte ori un chin mult mai în-spăimântător îl muncea fără de cruţare, adică arşiţa soarelui, care în cursul verei cădea perpen-dicular d’asupra capului său când ocna era des-velită, şi alte ori ploaia, frigul şi zăpada îl îm-proşca iarna şi pe vreme rea, de care nu putea să fugă căci n’avea unde, fiind lipsit de orice adăpost! Ăşti patru duşmani îl chinuiau mai amarnic ca foamea, deşi nu i se da decât o pâine neagră pe săptămână, ca setea, deşi merticul de apă conţinut într’un mic urcior nu-i era îndestulător în curs de şapte zile într'o atmosferă sărată, şi mai ales ca amorţeala şi nemişcarea.</p>
<p>Jianu fu cruţat de chinurile acestei vieţi mai cumplită ca moartea; el fu scoborât într’o coastă a ocnei prin nişte bârne înfipte în pereţi, într’o colivie ţintuită într’una din laturile ocnei, încât putea umbla prin ea fără să se teama de-a cădea în adânc. Pardoseala era tot de gratii, dar mai dese, şi pereţii în două părţi erau de sare şi în două de scânduri bine bătute. Deasupra capului său se închidea la oarecare înălţime bolta ocnei, şi intrarea era săpată cam oblic într’una din laturile pereţilor. Lui i se dădu chiar un pătucian de scânduri şi un maldăr de paie pe care le îm-prospăta în toate săptămânile. Alt condamnat la ocna părăsită fiind tratat ca el s’ar fi crezut că era îngrijit ca un împărat, căci lui i se da pâine caldă, legume şi apă proaspătă la două zile; cu  toate acestea, când se văzu în acea scorboră, el se crezu fiinţa cea mai nenorocită şi se încercă de mai multe ori, dar în zadar, ca să-şi facă seama singur, încercându-se să desprindă gratiile pavelei i care erau prea bine ţintuite.</p>
<p>Tot necazul lui, tot focul lui şi toată turbarea lui nu şi-l vărsa asupra lui Iamandi care îl scosese prin măguliri din codrul său şi-l dusese până la palatul domnesc, ci pe Stoica, pe hrăpitorul suro-rii sale, pe acela ce l-a ponegrit înaintea lui Vodă, numai ca să scape de dreapta lui răsbunare. Insă d'acea răsbunare n’avea să scape, aşa se gândea el, deşi era scoborât pentru toată viaţa în inima pământului, într’un steiu de sare. Astă dorinţă îl îmbărbătă foarte mult şi-l făcu să rabde cu re-semnaţiune toate suferinţele acestei groaznice în-chisori şi să se poarte astfel ca să tragă din acea purtare toate foloasele favorabile scăpării sale. Avu tăria de inimă d’a se arătă către păzitorul ce venea la el la două zile că-şi suferea soarta cu resemnare, ba ce e mai mult, se arătă a fi vesel şi voios, şi-i dădu inima a spune snoave şi glume, încât în scurt timp dobândi amiciţia temnicerului său. După acest prim şi foarte greu pas, celelalte fură mai lesnicioase, încât în scurt timp reuşi a-şi îmbunătăţi soarta într'un chip cât se poate de simţitor, prin favorurile ce dobândea. Mai întâi câştigă la el din când în când câte un muc de lumânare de seu, ca să aprinză şi el o leacă de vapaiţă noaptea, ca să nu-1 usture ochii; după aceia dobândi o custură de cuţit ca să-şi tae pâinea când se mai răcea, căci codri uscaţi îi rupeau gingiile, pe urmă căpătă o bucăţică de cremenă şi o gioarsă de amnar ca să scapere, şi în fine un raz vechi şi tocit ca să se apere de chiţcanii şi şerpii ce se scoborau cine ştie cum spre a-l onora cu neplăcuta lor vizită.</p>
<p>De îndată ce dobândi aceste scule, Iancu nu mai stătu multă vreme ta gânduri, şi cum se înnopta (vedea lumina zilei prin crăpătura oblonului ce astupa gura tainiţei sale), da pătuceanu la o parte, aprindea mucu de lumânare, şi cu razu şi custura de cuţit săpa în peretele de sare dela spatele patului un fel de vizuină mai largă ceva ca grosimea unui om, şi fărâmăturile de sare ce scotea din săpătură le arunca printre resturile gradelor în adânc, şi cum se crăpa de ziua punea patul la loc, astupa gura tainiţei cum putea mai bine, apoi se culca, mânca, se plimba, gonea şoarecii, sta de vorbă cu păzitorul când venea, şi a doua seară se punea iarăşi pe lucru cu îndoită ardoare. Asfel săpă în decurs de vreo şease luni o tainiţă lungă de vreo 30 de stânjeni. Fu nevoit însă să se oprească, silit de o împrejurare neprevăzută, care era aproape să-l coste viaţa.</p>
<p>El săpase într’o doară în mod oblic de jos în sus la voia întâmplării, fără să aibă cea mai mică idee despre direcţiunea ce-şi alesese; întâmplarea făcu ca săpătura sa să meargă în direcţiunea albiei părâului ce curge pe lângă ocnă, a cărui apă îndată ce se apropie gura hrubei de fundul său, se înfiltră în pământ şi într’o noapte rupse subţirea pojghiţă ce o despărţea de gura hrubei şi năvăli spre interiorul ocnei ca un torent furios, încât puţin i-a lipsit lui Iancu să nu se înnece sau să se scufunde cu volburoasele ape ale râului în negrul abis. Noroc că volumul acelei ape nu era prea mare, încât Iancu putu afla un refugiu nebântuit de apă în cealaltă extremitate a temniţei.</p>
<p>A doua zi, când veni temnicierul şi văzu chilia amicului său transformată în albia unui torent, se cruci, dar din norocire nu bănui că Jianu a contribuit la ceva, fiindcă prelinsătura apei în jurul pereţilor hrubei, ştersese orice urmă de săpătură omenească. El crezu cum că apa s’a infiltrat şi şi-a făcut loc într’un mod firesc în pământ, cum se infiltrase şi în alte locuri, şi se grăbi de-a raporta cămăraşului neaşteptata minune.</p>
<p>Intr’acest timp, fraţii lui Iancu intervenise pe lângă marele Armaş din Bucureşti, precum şi pe lângă cămăraş, şi isbutise a-i îndupleca să consimtă a face fratelui lor o soartă mai îngăduitoare.</p>
<p>Amza şi Radu Jianu, când aflase că fratele lor a păţit buclucu cu egumenul dela Căluiul şi s’a refugiat în codru, au făcut tot ce le-a stat In puţ-tinţă ca să-l împace cu stăpânirea; au luat asu-pră-le plata miei de taleri ce s’a găsit lipsă, s'au legat către egumen ca să le plătească ei o parte din despăgubirea lucrurilor furate şi făcură tot ce le-a stat în putinţă ca să împace pe călugăr şi stăpânirea şi cu dare de mulţi hani reuşise a-i obţine iertarea, cu condiţie numai ca să iasă din codru, să se lase de haiducie şi să se facă om de treabă.</p>
<p>Bieţii oameni acum îşi răsplăteau cu vârf şi îndesat toate relele ce făcuse mai înainte fratelui lor, căci ei mai mult ca el sufereau consecinţele faptelor lui. Inchipuiţi-vă oameni cum se cade şi cu dare de mână, boieri neam de neam și fruntaşi în judeţul lor, să poarte ponosul de fraţi de haiduc! Nimeni nu le mai zicea boierul Radu sau Amza Jianul, ci simplu fratele Jianului, fraţii haiducului, şi toţi Grecii jefuiţi de fratele lor se uitau chiondărâşi la dânşii, ca şi când ei ar fi fost compărtaşii fratelui lor. Dacă ar fi avut alte inimi şi alte sentimente ceva mai înalte, ar fi băgat de seamă că se ridicase foarte mult în ochii Românilor şi se bucurau de o mare consideraţie faţă cu boierii patrioţi, care aspirau a scăpa de jugul fanariot dar ei făceau parte din majoritatea boierilor şi boierănaşilor ale căror grumajuri se hâr-şise cu jugul străin, şi găseau prea firească şi chiar legală domnia grecească; de aceia ei părtineau pe Greci şi îşi dau toate silinţele ca sa scoată pe fratele lor din codru, să-l împace cu dânşii şi să-l, facă şi pe el un grecofil zelos ca şi dânşii. Iată cine îndemnase mai mult pe Iamandi ca să scrie lui Iancu scrisori peste scrisori, iată de unde proveneau repeţitele îndemnări ca fratele lor să se închine stăpânirii; dar precum ştim, fratele lor se făcea că n’aude şi rămânea în codru.</p>
<p>Indată ce aflară că în fine a reuşit, că fratele lor s’a închinat şi că a plecat cu Iamandi spre Bucureşti ca să obţie iertarea domnească, ei se bu-curară din suflet şi alergară la îsprăvnicie şi vâr-sară la zărăfia (casieria) judeţului suma de 1700 talere plus 104 talere dobândă pentru nouă luni de întârziere, şi obţinu dela Crucerul Constantin Ruset ispravnicul, chitanţe de descărcare, cu condiţia, de-a avea drept să facă zapt (să ţie în zălog) toată periusiea (averea) lui Iancu<hi>1</hi>) (tot învăţul de hrăpire al fraţilor săi).</p>
              <p>După aceea alergară la Bucureşti ca să cadă în genunchi la picioarele tronului, spre a-i obţine iertarea, dar sosiră prea târziu. Iancu era deja trimis la ocna Telega şi toate cercările ce făcuse de a-i căpăta graţia rămaseră zadarnice, pentrucă <emph>cumnatul</emph> lor, Stoica, era la palat şi în favoarea lui Vodă, şi el îşi pusese în pismă şi le strica toate rosturile. Neputând obţine altceva mai bun, abia reuşiră să dobândească autorizaţiunea de a-i îndulci traiul şi de a-1 scoate din ocna părăsită. Sosirea lor la ocnă, ca să dea în mâna cămăraşului acest ordin domnesc, abia precedă cu vreo trei zile întâmplarea revărsării ocnei lui Iancu.</p>
<p>Indată ce află de această întâmplare, cămăraşul se prefăcu cări era milă de acest nenorocit care de! era get-beget boer ca si el, pe care mintea nu-l povăţuia cum să se poarte din vremile lui şi se apucase să haiducească în codru, expus pericolelor, pe când atâția şi atâţia semeni de-ăi lui haiduceau ziua nămiazamare în mijlocul oraşelor şi de faţă ai toată lumea. De aceia dădu ordin să-l scoată din ocnă şi să-l instaleze într’o căsuţă curată, bine mobilată potrivit epocei, dar şi bine zăbrelită, care se afla situată chiar sub acoperământul caselor lui. Din acea zi, Iancu deveni amicul şi comeseanul cămăraşului, căruia nu-i păru de loc rău, din potrivă se bucură că a legat amiciţie cu aşa grădină de om, căci precum am mai zis, Iancu când vrea era așa vesel și mucalit, încât descrețea fruntea cea mai încruntată.</p>
<p>De îndată ce se stabili în casa cămăraşului, Iancu se bucură de o libertate aproape completă; el nu fu înveştmântat ca toţi ceilalţi condamnaţi, ci îşi păstră hainele sale boiereşti, adică cele ce-i procuraseră fraţii; el fu îngăduit să umble liber, având la picioare numai un lănţişor subţire ascuns sub şalvari; el fu învoit să iasă din curtea cămărăşiei şi să se plimbe prin împrejurimi înso-ţit numai de un arnăut armat; noaptea era cruţat de chinul de a fi încătuşat în butuc, ci numai dormea între doi arnăuţi. Asemeni şi când venea să mănânce cu boierul la masă, i se petrecea căpătâiul lanţului dela picioare pe după un belciug bătut într’un butuc de lemn ascuns după masă, şi acestea de ochii lumii, ca să se supună severităţii regulamentelor, căci purtarea Jianului nu da cămăraşului cel mai mic pretext de îngrijire. Acesta, ca să se încredinţeze de lealitatea fostului haiduc, îl pusese de mai multe ori la încercare, prefăcân-du-se că nu-l supraveghiază îndestul, uitând deschis cătuşul dela lanţ, însă Iancu care numai prost nu era, înţelesese şiretenia, nu căzuse în cursă şi se ferea de a-i da vreun pretext de nelinişte.</p>
<p>Să nu credeţi însă că renunţase la mult dorita libertate şi că încetase o clipă măcar d'a se gândi cum s’o obţie mai lesne şi mai sigur. Liniştea sa era o prefacere, vesela sa nepăsare o prefacere, fereala d’a abuza de libertatea oe i se acordase o prefacere şi chiar amiciţia ce arata cămăraşului, care pentru el nu era decât un temnicer, tot o prefacere. El se silea să dobândească amiciţia şi încrederea tuturor, chiar p’a arnăuţilor care-l însoţeau când dormea şi când ieşea p’afară, pentru ca la vreme cu prilej sa le poată amăgi privegherea şi să scape lesne. Avu însă îndestulă răbdare d’a aştepta toată toamna şi toată iarna, fără să arate cea mai mică dorinţă de scăpare şi se mulţumi numai d’a pândi cu pacienţa pisicii, timpul cel mai priincios de fugă. Acel timp sosi însă tocmai după ce se topi zăpada, se încălzi vremea şi se îndreptară drumurile.</p>
<p>Cămăraşul, deşi învârstit, eră burlac, adică neînsurat; el avea ca amici doi burlaci ca şi el, din care unul era vătaful plaiului local şi altul serdar peste arnăuţii care păzeau ocna. Cu aceşti doi inşi şi cu Jianu petrecea el, când vroia să chefuiască câteodată pentru a se mai scăpa de ale griji şi nevoi. Jianu era nelipsitul lor conmesean, atât în cămărăşie cât şi în orăşel pe la boiernaşii şi funcţionarii localnici pe unde se duceau împreună cu cămăraşul. Dormea el noaptea cu un arnăut la dreapta şi cu altul la stânga, dar cât ţinea ziulica de mare până seara, în tot decursul carnavalului, îşi scotea din capete, ţinând-o lanţ numai în chefuri şi ziafeturi.</p>
<p>In sfârşit sosi şi lăsatul secului de brânză, care, după cum ţinem minte, în copilăria noastră se serba pe atunci cu mai mare tămbălău ca în ziua de azi.</p>
<p>Boierii nu se dădură în lături, băură vârtos, supseră bărdace după bărdace, cântară până răguşiră, închinară la sănătăţi până le amorţiră limbile în gură, şi nu conteniră până ce nu adormiră dinaintea mesei. După ce văzu pe boieri sforăind, umil culcat cu capufl rezemat de perete, iar altul</p>
           </div>
        <div>
              <gap unit="graphic"/>
<p>După ce văzu pe boeri, pe unul culcat cu capul rezemat de perete, pe altul cu ceafa proptită pe spatele scaunuluişi pe altul sforăind cu ochii în grindă, Iancu începu să tămâie şi pe arnăuţi. Pag. 32.</p>
        </div>
        <div>
<p>cu ceafa proptită de spatele scaunului şi altul sfo-răinf cu ochii în grindă, Iancu începu să tămâe şi pe arnăuţi, care numai câinoşi nu erau cu sângele Domnului. Sticlele, borcanele şi clondirele furate cu dibăcie după masă şi furişate în mânele celor dela spate, care nu erau altceva decât nişte boloboace desfundate, cu toate că purtau numele de arnăuţi, se deşertau unul după altul cu o iuţeală uimitoare, şi borcanele dolofane se umpleau şi se premeneau de voioşii slujitori, care erau aproape in doaga stăpânilor lor, cu repeziciunea cu care carafele se desgoleau. Pe când beţia era în toata splendoarea sa, pe când slujitorii dau dovezi prin sgomotoasele lor vociferări şi cântări c’au atins superlativul beţiei, Iancu, ca amic al casei, dădu ordin slugilor să cinstească şi pe arnăuţii din curte, şi apoi începu să umple aerul de armonioasele sunete ale unor manele turceşti, tereremuri gre-ceşti şi cântece arnăuţeşti cântate de haiduc cu un viers desmierdător, căci Jianu avea o voce prea plăcută, în cât mişca până la lacrămi pe Grecii,Turcii și arnăuții câţi se afla acolo în calitate de slugi și păzitori. De odată, tocmai când entuziasmul era la culme, Jianu tăcu din cântare.</p>
<p>— Cântă adelfe! strigă unul arnăuţii care-l păzeau pe el.</p>
<p>— Nu pot că mă strâng cătuşele dela piciorul drept, răspunse Iancu schincind.</p>
<p>— Scoate-i-le, zise celălalt arnăut camaradului său.</p>
<p>Arnăutul se plecă şi i le scoase, iar Iancu reîncepu să cânte cu îndoit foc, dar după un cântec iar se opri şi iar începu să schincească.</p>
<p>— Cântă bre ! strigă al doilea arnăut.</p>
<p>— Ph ! nu mai am inimă, că mă ustură rana ce mi-a făcut cătuşele dela piciorul stâng.</p>
<p>— Scoate-i-le şi pe aceste, că suntem noi aici, zise acelaş arnăut, şi celălalt iarăşi se plecă şi scoase şi pe a doua cătuşe.</p>
<p>De aici încolo sa te ţii cântece, chefuri şi chi-lomane până noaptea târziu. Când se înoptă; Iancu după aparenţă era turtă, cămăraşul şi amicii săi sforăiau, şi arnăuţii cădeau unul după altul prin jurul mesei. Insă cam peste o oră după ce înop-tase, beatul de Iancu care ajunsese să toarne vinul pe lângă gură, pe haine în loc d'a-l turna în gură, el care ajunsese să nu-şi mai poată ţine capul de umere, ridică deodată fruntea în sus, mai întâi a lene şi apoi cu destulă vioiciunile uită în juru-i cu oarecare nelinişte, şi după ce se încredinţa că toţi dormeau duşi se puse copăcel pe picioare ca şi cum nici n’ar fi pus vin pe limbă, intră în cămara cămăraşului, scoase dintr'un sipet un rând din cele mai frumoase haine ale boierului, şi se îmbrăcă cu dânsele. Hainele îi veneau ca şi cum fusese croite pe trupul lui. După aceia luă din perete un selaf de argint împodobit cu un iatagan şi două pistoale frumos încrustate cu argint şi sidef şi-l legă de brâu; apoi deschise al doilea sipet şi scoase din el o pungă dolofană plină numai cu rublele de aur curat. Pe urmă ieşi afară aşa ca şi cum ar fi vrut să se plimbe, ieşi din curte tot aşa într'o doară, şi negăsind pe nimeni care să-l oprească, apucă pe cursul apei Telegei în jos spre Doftana, apoi sui o coastă spre dreapta, şi merse, merse toată noaptea, aci suind şi aci coborând, trecând ape mari şi mici pe bâjbâite, cum putea, dar fără să întâlnească picior de om.</p>
<p>Gând se crăpa de ziuă, lăsase Câmpina mult înapoia sa, trecuse dealul Poianei, trecuse Bupulia şi mergea întins spre Filipești. Când intră în pă-durea ce se scobora până în valea Prahovei, iată că se întâlni cu un preot călare care venea spre Câmpina şi-i zise:</p>
<p>—    Sărut mâna părinţele.</p>
<p>—    Plecăciune tată, răspunse preotul.</p>
<p>—    Dar de unde vii sfinţia ta?</p>
<p>—    Dela Mărgineni; dar D-ta?</p>
<p>—    Eu vin dela Breaza.— Dar unde te duci tată?</p>
<p>—    Acasă părinte.</p>
<p>—    Dar de unde eşti sfinţia ta?</p>
<p>—    Dela Brebu.</p>
<p>—    Nu e aşa departe.</p>
<p>—    Nu, dar d-ta de unde eşti?</p>
<p>—    Eu? nu sunt dup’aici.</p>
<p>—    Se cunoaşte după graiu ca eşti Oltean.</p>
<p>—    N*ai greşit, sunt Oltean şi Cernăţean.</p>
<p>—    Dar ce vânt te-a abătut p’aci pe la noi?</p>
<p>—    Păi să vezi: m’a orânduit vătaf de Plaiu în Prahova, şi mai nainte d’a primi slujba, am venit să văz locurile.</p>
<p>—    Nu e proastă slujbă; dar cum se face că umbli pe jos?</p>
<p>—    Eu biet, am venit călare pe un cal foarte bun, însă când să mă întorc, cam pe la gura Varului mi-a alunecat calul şi a căzut aşa de rău, încât a murit pe loc.</p>
<p>—    Ce să zici, pocinoagele pentru oameni sunt făcute !</p>
<p>—    Precum spui! Dar ştii că ai bun cal sf. ta!</p>
<p>—    Da, nu e rău.</p>
<p>—    Să fie cu putinţă să se găsească asemenea cai pe aici?</p>
<p>—    Acest cal nu e din partea locului, ci e cal de Misir, cumpărat cu 400 talere dela un Mârzac.</p>
<p>—    Ia ascultă părinte, cât ceri pe calul sf. tale?</p>
<p>—    Nu am calul de vânzare tată, răspunse popa</p>
<p>cu ton hotărît.</p>
<p>—    Iţi dau bani buni pe el, îţi dau ori cât mi-oi cere.</p>
<p>—    Nu-l dau nici cu 500 de talere pentru el, căci cum îţi zisei, nu mi-e de vânzare.</p>
<p>—    Iţi dau 600 ca să cumperi doui cai.</p>
<p>—    Ei! păcatele mele, de unde-mi veni astă urdu-belea?</p>
<p>—    Ce să-ţi fac eu dacă ai cal bun şi frumos, vrednic de un vătaf de plai? Sf. Tale nu-ţi trebue cal de mârzaci, numai foc şi pară, ci cal de munte blând şi hârşit cu munca.</p>
<p>—    Aşa e, n’am ce zice, dar bine, până acasă cu ce mă duc eu? exclamă popa scărpinându-se după ureche, îndată ce auzi de aşa mare suma.</p>
<p>—    Ei! până la Brebu e o palmă de loc.</p>
<p>—    Palmă, palmă, dar cam lungă palmă.</p>
<p>—    Pentru bani ce nu face omul?</p>
<p>—    Aşa e; ştii ce? dacă-mi dai 700 taleri ţi-l dau.</p>
<p>—    Cam sărat părinte!</p>
<p>—    Fie că face.</p>
<p>—    Ei! dacă e aşa, ai noroc.</p>
<p>—    Noroc să dea D-zeu, răspunse popa, dând mâna cu boerul spre semn de învoială.</p>
<p>—    Ia fă bunătate cinstite părinte de plimbă calul niţel ca să-i văd umbletul.</p>
<p>Popa drept orice răspuns, se întoarse înapoi, merse câtva ţanţoş şi fudul, puind calul în buestru, şi apoi veni iarăşi de unde plecase şi zise:</p>
<p>—    Ei, îţi place?</p>
<p>—    Ia fă bine de descalecă ca să încalec eu să ; văd cum mă poartă.</p>
<p>Popa descălecă, şi lancu, după ce încalecă, se duse şi el pană la un loc, apoi se întoarse şi iar se duse şi apoi zise popii:</p>
<p>—    Ia ascultă, părinte, cum te chiamă pe sf. ta?</p>
<p>—    Pe mine mă chiamă popa Dinu; dar pe d-ta?</p>
<p>—    Pe mine mă chiamă Iancu Jianu haiducul; bogdaproste pentru cal şi să ne vedem sănătoşi.</p>
<p>Zicând aste cuvinte, dădu pinteni calului, scoase din piept un ţipăt sălbatec şi dispăru m bungetul pădurii intr’un galop vârtejos.</p>
<p>Văzând o întâmplare ca aceasta, atât de curioasă şi atât de puţin aşteptată, bietul popa Dinu rămase în loc încremenit şi începu să fluere a pagubă şi să se uite lung după urmele haiducului.</p>
<p>—    Ptiu, uciga-te crucea drace! mă păcăli procletul! zise apoi dânsul făcându-şi cruce ca de necuratul şi pe urmă o luă rara şi se Îndreptă pe jos spre casă.</p>
<p>Când se deşteptară chefuiţii dela Telega, ia pe Iancu de nicăeri! El era departe, departe de tot.</p>
        </div>
           </div>
        <div type="chapter" n="4">
<head>IV. Mereanu şi ceata sa.</head>
<p>Bietul popa Dinu după ce rămase pe jos într’un chip atât de neaşteptat, se târî până acasă cum putu, făcându-şi mereu la cruci, dar sereapul lui cu stea în frunte adus dela Misir în ţara Românească de către un Mârzac-Tătar, nu mai văzu în toată viaţa sa grajdul stăpânului său! El biet sbura tot în goană peste dealuri, peste vai, purtând în spinare pe noul stăpân care îl cumpărase în legea codrilor cu monedă haiducească, care nu vedea, dar care se simţea şi câteodată ustura, şi stăpânul său în loc să-i răsplătească astă hărnicie silită prin câteva ore de odihnă şi o bună mâncare, îi da mereu la călcâe şi-l ardea într’una cu nuele şi beţe smulse din pădure.</p>
<p>Astfel merse Jianu toată ziua, toată noaptea şi o parte din ziua următoare; trecu pe lângă Târgo-vişte, se odihni o clipă lângă Câmpu-Lung, şi apoi merse înainte, traversă d’a curmezişul toate muscelele dintre Câmpu-Lung şi Curtea-de-Argeş, trecu pe lângă oraşul Curtea-de-Argeş, trecu prin vad apa Topologuhii şi nu se opri până ce nu se văzu în codrul des ce acopere înălţimile ce domină această hălăciugă de copaci, îi mai veni şi lui inima la loc şi se hotărî a descăleca şi a da drumul calului să pască, spre a fi încai el sătul şi în stare d’a continua drumul înainte spre ţara Oltului; într’-a-cest timp el îşi ameţea apriga foame ce-l consuma, prin mestecarea în gură a câtorva foi de burueni sălbatice, cari după credinţa haiducilor astâmpără foamea.</p>
<p>Pe când el şi calul său se dau odihnei într’acel hăţiş, îngropaţi în iarbă, care era naltă până la genunchi, în timpul în care calul mânca şi stăpânul său se ospăta cu foi de burueni, îngăduiţi-ne iubiţi lectori de-a ne transporta teatrul ca să vedem şi sa aflăm ce se petrecea în inima pădurei vecine, pe când păsările dormeau în copaci şi fia-rele în vizuini.</p>
<p>In aceiaşi pădure, pe acelaş muscel, şi în aceiaşi iarbă mare şi grasă în care sta ascuns Iancu, se ascundea la o distanţă foarte mică o ceată de haiduci! Intr’o luncă încântătoare, înconjurată de toate părţile de păduri dese, largă numai de câteva zeci de stânjeni în lung şi în lat, şi ascunsă cu precauţituie de către geloasa natură indiscretelor căutături omeneşti de nişte copaci seculari,deşi şi stufoşi, se odihneau într’acea seară două-zeci şi patru fiinţe omeneşti. Nimic mai frumos, nimic mai încântător, nimic mai cochet ca acest locaş de zâne! iarba aicea era mai înflorită ca oriunde, parfumul fânului era mai îmbătător ca aiurea şi tăcerea mai prottmdă ca pretutindeni. Prin iarbă curgea o apă limpede ca cristalul şi rece ca ghiaţa, dar ea se scurgea lin spre vale, fără să producă cel mai mic sgomot, pentru că desişul copacilor înăbuşea freamătul foilor; printre ramurile de copaci atârnau mii de cuiburi şi se odihneau mii de puişori, fără ca ecoul să fie turburat de vreun ţipăt desperat, căci până aci nu răsbea nici uliul lacom, nici gaia cu cioc de fer.</p>
<p>Chiar piciorul omenesc foarte arareori călca mătăsoasa iarbă a acestui colţişor de rai, fiindcă era situat cam la o parte, la dreapta drumului cel mare dintre Argeş şi Râmnic şi era înconjurat aci de râpoasele maluri ale Râmnicului cel tu curs capricios, dincoace de malurile îndoit mai râ-poase ale Oltului, dincolo de râpele şi colţarele unor jghiaburi de munţi, prelungită din ramurile Carpaţilor, şi pretutindeni înconjurată de o pădure seculară, în care securea n’a răsbit niciodată. Drumul mare trecea pe aproape, pe acelaş muscel şi printr'aceiaşi pădure; numai o râpă le despărţea, însă acea râpă era aşa de adâncă şi de prăpăstioasă încât mai nimeni nu îndrăznea să treacă dincolo de ea şi proprietarii locului se lipseau bucuros de puţinul fân ce ar fi putut culege, decât să expue viaţa oamenilor săi unor pericole cari desigur le-ar fi fost fatale.</p>
<p>Din această cauză, această luncă desfătătoare devenise azilul favorit al unor mulţime de fiare sălbatice şi fusese cu totul părăsită de oameni.</p>
<p>Mult timp servi această luncă drept locaş al ur-şilor, râşilor şi lupilor, singurele fiinţe care ştiu să preţuiască şi să se folosească de frumuseţile naturei; fu scris ca într’o zi să-şi piardă şi ea sălbatica şi primitiva sa virginitate, să fie şi ea călcată de pas de om şi să-şi isgonească şi ea fiarele spre a deveni un locaş omenesc. Intr’un revărsat de zori, nu mult înainte de poposirea lui iancu Jianu în partea focuiui, dincolo de râpe, ecoul său liniştit fu turburat de rânchezatul unui număr mare de cai, iarba sa fu călcată de opincile unei trupe de voinici aleşi şi deşii săi arbori se desfăcură în mod violent ca să răsbească printre ei în mijlocul codrului 24 de flăcăi cari veneau despre Olt, trăgând după dânşii 24 de şoi-muleni.</p>
<p>—    Mai avem mult, măi Corbene, zise unul din cei 24 de munteni către un camarad al său ce mergea înainte.</p>
<p>—    Căpitane, răspunse acesta, suntem şi sosiţi; iată şi vâlceaua de care ţi-am vorbit; ia te în-vârteşte puţin în loc şi vezi de se poate strecura vreun ochiu duşman prin acest codru mândru şi stufos şi prin acei munţi înalţi ca nişte uriaşi ce se zăresc spre miez de noapte.</p>
<p>—    Aci e? apoi de! d’ar fi şi muscelul cel de  dincolo ca şi cestălalt, nu zic ba; ce este drept, drumul prin acesta este destul de-al dracului; de trei ori era să-mi frâng junghetura.</p>
<p>—    Ei, ei stăpâne! dar pe celălalt să-l vezi; ziua nămiezea mare este mai întuneric decât cea mai neagră noapte, şi apoi e tăiat pe la mijloc de o văgăună adâncă ca o prăpastie, care ţine până la Topolog.</p>
<p>—    Dacă e aşa, am pus laba pe o bucăţică de pământ bunicel; nu este aşa măi Gruio?</p>
<p>—    Apoi de, căpitane, răspunse acesta, pentru cine sunt făcuţi codrii cei mândri şi drăguţele de muscele, dacă nu pentru voinicii ce haiducesc şi tinerii ce se iubesc?</p>
<p>—    Dar această luncă? această pajişte? ce ziceţi? Aşa este că e de drag? Eu zic să nu mergem mai departe, ci să ne aşezăm aici cum tre-bue, că loc mai bun nu găsim de-am umbla cât am umbla.</p>
<p>—    Să poftească Cârc-Serdar Stoica ori'fratele său de cruce Iamandi; să mai vie aici ca să se răsboiască cu noi dacă le mai dă mâna, zise Cor-beanu.</p>
<p>—    Săracul, exclamă alt haiduc care se numea Svârlugă, aici i-ar rămânea pielea şi lui şi nătângilor lui de arnăuţi.</p>
<p>—    Ia nu vă pierdeţi vremea de surda, zise căpitanul cam răstit şi puneţi mâna pe casmale să-mi săpaţi în malul gârlii, colo în dreptul acelei măgure, o tainiţă pe sub pământ unde să ne aşezăm de-ale mâncării şi umpluturele de puşti şl desagi; iar într’astă vreme, tu Corbene, să-mi cauţi prin afundăturile bungetului un loc bun pentru păşunare şi tu Gruio dibueşte-ne un lo-cuşor tocmai bun pentru a ne ascunde caii când vom da de poteră. Aide! la lucru copii, fiţi cu sapa în mână voinici ca şi cu puşca; Udreo, Suleo, Svârlugă, Mierlete şi tu Pădurene, veniţi încoace că până una alta am să vă spui câte ceva.</p>
<p>Pe când 18 voinici îşi înfigeau cu putere lo-peţile, casmalele şi târnăcoapele în pământul a-mestecat cu pietriş, cei cinci haiduci se apropiată şeful lor.</p>
<p>—    Tu, zise acesta lui Udrea, du-te spre soare răsare până oi da drum mare; mergi apoi până la Curtea de Argeş, trage cu urechia prin oraş şi prin împrejurime, bagă în cap tot ce vei auzi, şi la vreme de nevoe sau de chilipir, cum am zice, cum vei mirosi apropierea vreunui ca-ţaon bogat sau a vreunui turc chiabur, tuleşte-o încoa să ne dai de vestei. Tu Surleo, întoărce-te la Râmnic şi vezi, dă-ne de ştire la vreme daca ne pică norocul în cale ori beleaua în spinare; iar tu Mierlete şi tu Pădurene, apucaţi umil spre soare apune şi altul spre soare răsare, aţineţi-vă p’aci prin prejur, pe lângă drumurile cele mari, şi dacă veţi mirosi ceva, vestiţi-ne-o prin flueră-tură, ştii colea haiducească, ca să fim gata de luptă, iar când veţi fluera de două ori să ştiţi că o luăm la sănătoasa.</p>
<p>După ce plecară santinelele la postul orânduit, căpitanul luă casmaua din mâna unui voinic pe care îl trimise să gătească de masă, şi se puse şi el la muncă.</p>
<p>—    Ce avem noi de mâncare pentru azi? întrebă mai apoi Căpitanul.</p>
<p>—    Apoi, răspunse Svârlugă, un berbece fript în cârlig cu piele cu tot, pe care Piţigoiu îl Şterse din turma unui cioban.</p>
<p>—    Ei, iar hoţie? ce, de potlogării tot nu vă mai lăsaţi? pe urmă ce mai aveţi?</p>
<p>—    Doi viţei daţi de bună voe de stăpânul cirezii de la Stănişoara.</p>
<p>—    Dar de băutură?</p>
<p>—    Un boloboc luat din pimniţa caţaonului dela Glăman.</p>
<p>—    Dela Greci luaţi băeţi cât vreţi, dar dela Români să nu mai luaţi nimic fără parale, m’aţi auzit, căci dacă oţi mai face-o şi altă dată, cum am mai spus, mă jur pe foaia codrului că vă spânzur.</p>
<p>—    Căpitane, baciul dela care am luat berbecul, era Săcui.</p>
<p>—    Aşa? atunci se schimbă căciula; dela Unguri puteţi să luaţi ca şi dela Greci. Aide la masă copii, că pre legea mea de Mereanu haiducu, azi am poftă de chef mare, că drăguţ culcuş am mai găsit.</p>
<p>—    In a şeasea zi după instalarea lui Mereanu şi a cetei sale în văile Topologului, tainiţa era terminată; ea se compunea din patru compartimente; în cel din faţă fură grămădite într’un fel de ordine toate scumpeturile ce jefuise el până atunci, precum şaluri, covoare, argintării, şi au-rării; patul căpitanului şi al ajutorului său erau aşezate în al doilea compartiment; în compartimentul al treilea erau înşiruite paturile celorlalţi haiduci, având pe pereţi armele lor, şi în mijloc o laviţă pitică ce servea de masă în timpuri ploioase, iar în cel din fund aprovizionările de nutriment şi muniţiuni; toate uşile astor compartimente dau într’un coridor lung, luminat ziua şi noaptea de uri felinar. In ziua a şaptea Pădurea-nu veni într’un suflet din josul apei şi întrebă de căpitan.</p>
<p>—    Ce vrei? zise acesta.</p>
<p>—    Căpitane! grăbiţi de veniţi cu vr’o trei voinici, căci caţaonul care a strâns banii după ludele celor din judeţul Olt şi Argeş, va veni la Piteşti prin Curtea de Argeş mâine seară; am aflat dela doi dorobanţi ce plecaseră din Curtea de Argeş ca să-l însoţească; dorobanţii sunt din cunoştinţele noastre, e vorba să câştigăm 1000 de pungi de bani fără multă bătae de cap.</p>
<p>—    Auziţi băeţi? strigă Căpitanul, moara iar are să înceapă a ne umbla; aide tu Staicule cu doi din ai tăi, zise unuia din cei trei ofiţeri ai lui; mergi unde te-o duce Pădureanu, şi fă cum oi face să-mi aduci pe Grec viu nevătămat împreună cu toţi banii.</p>
<p>A treia zi dimineaţa, Stoica şi cu cei doi haiduci târau după dânşii un Grec, care mergea mai mult în genunchi decât în picioare.</p>
<p>—    Tu eşti caţaonul care ai jefuit pe Români sub cuvânt că strângi birul? zise răstit căpitanul.</p>
<p>—    Da, Măria ta, răspunse Grecul îngenunchind din nou, porunca împărăteasca, păcate... sunt un creştin sărac. M. S. Vodă... marele vistier.</p>
<p>—    Vodă şi vistierul său şi voi lipitori spurcate, ticăloasele lor unelte, să vă duceţi în ţara grecească care v’a născut, să strângeţi biruri, iar nu în ţara Românului care v’a primit, v’a hrănit şi v'a înţolit, căruia în schimb îi plătiţi prin cele mai groas-nice nedreptăţi.</p>
<p>—    Măria ta, sunt nevinovat.</p>
<p>—    Nevinovat? Dar bine, pentru ce ai luat şi vândut pe nimica vaca văduvei din Lunca care n’avea altă avere decât acea vită? pentru ce ai sărăcit-o, pe câtă vreme ea ca muere nu plăteşte nici o dajdie?</p>
<p>—    Oh! stăpâne, sunt minciuni; mă jur pe ochii mei că a minţit cel ce m’a pârât.</p>
<p>— Minciuni; dar dacă oi aduce înainte-ţi pe arendaşu care ţi-a cumpărat vaca, ce ai să zici?</p>
<p>—    Stăpâne, fă-ţi pomană cu mine; sunt şi eu Român, născut crescut...</p>
<p>—    Tu Român?! şi slugă la greci? trebue să fii ciocoi.</p>
<p>—    Ba sunt un om sărac, slugă plecată...</p>
           <p>—    Taci, că nu eşti Român; de groaza morţii Românul nu se îngrozeşte până într’atâta* încât să numai poată vorbi de tremură tură.Insă dacă eşti Român precum zici şi nu Grec cum bănuesc eu, ia zi-ne tu: <emph>bou breaz bârlobreaz din bârlobre-zeniele bărlobrezăturilor</emph><hi>2</hi>).</p>
<p>Auzind acest arhaism, pe care numai un Român îl putea pronunţa, Grecul rămase împietrit şi lăsă capul în jos cu desnădejde.</p>
<p>—    E Grec, fiară spurcată, strigă Mereanu cu o voce detunătoare, luaţi-l şi târnosiţi tainiţa cu el.</p>
<p>După aceste cuvinte, doi haiduci se repeziră, şi cu toate rugăminţile, cu toate umilirile şi cu toate înjosirile sale, nefericitul Grec nu scăpă de a fi spânzurat de craca unui arbore ce atârna d’asupra ușii noii subterane.</p>
<p>—    Aşa să piară toţi cei ce sug sângele Românului! strigă Mereanu, după ce ordonă să se des-lege cadavrul şi să-l îngroape.</p>
<p>A patra noapte după această întâmplare, se ivi şi Mierlete viind în fugă prin desimea muscelului şi spunând că a găsit la o palmă de loc departe d’acolo, dormind pe iarbă verde, un om îmbrăcat în haine boiereşti, lângă un cal roib foarte frumos.</p>
<p>—    Să mi-l aduceţi într'o clipă pe acel boier cu roibu lui cu tot, strigă căpitanul la patru haiduci, căci asemenea om îndrăzneţ trebue să fie sau o iscoadă sau un străin rătăcit.Băgaţi de seamă însă să vă purtaţi bine cu el, dacă oţi pricepe din graiu că e Român, şi mai ales de toate să nu vă atingeţi de nimic din avutul său.</p>
<p>Peste o oră Jianu şi roibul popii se găseau înaintea lui Mereanu căpitanul de haiduci, care se prigorea împreună cu băeţii săi pe lângă o tarla de foc cât toate zilele de mare.</p>
<p>—    Noapte bună, zise Iancu cu vocea sa francă şi răsunătoare.</p>
<p>—    Mulţumesc D-tale, răspunse Mereanu, scoţân-du-şi luleaua din gură şi puind-o pe iarbă lângă el ca să se uite mai cu atenţiune la acel boier îndrăzneţ care zice noapte bună haiducilor cu atâta semeţie.</p>
<p>—    Dar bine măi creştine, pentru ce m’ai adus d-ta pe mine aici? întrebă cu aoelaş ton Jianu.</p>
<p>—    He! he! mă mai întrebi? exclamă căpitanul.</p>
<p>—    Negreşit că te întreb! Ce drept ai d-ta să te pui în calea Românului şi să-l opreşti de a se duce unde vrea, ori unde are trebuinţă.</p>
<p>—    Se vede cocoane că d-ta nu ştii unde eşti şi ai cine vorbeşti! răcni Mereanu cu o voce înfricoşată.</p>
<p>—    De! poate să nu ştiu, că nu te văd cu stemă în frunte, răspunse Iancu fără să se turbure; mai adineaori când am venit aici credeam că am intrat într'o tabără de haiduci; se poate să mă fi înşelat şi să mă găsesc într’o vizuină de tâlhari.</p>
<p>—    Tâlhari! strigă unul din haiduci sărind în sus cu cuţitul în mână, gata să lovească.</p>
<p>—    Ia stai pe loc şi te linişteşte măi Svârlugă, răspunse Jianu cu aceeaşi linişte; astâmpără-te, băiete, că nu-ţi şade deloc bine când te răţoeşti.</p>
<p>—    M’a cunoscut procletul! murmură Svârlugă, lăsând cuţitul în jos.</p>
<p>—    Pentru ce ne numeşti tâlhari măi cocoane? — întrebă răstit Mereanu.</p>
<p>—    Pentru că nu te porţi ca un haiduc, măi Me-rene, răspunse cu acelaş ton Jianu.</p>
<p>—    Dar bine, cine eşti tu de cunoşti legile haiduceşti, precum şi pe mine şi pe haiducii mei?</p>
<p>—    Cine sunt, cine nu sunt, nu e treaba ta. Treaba ta e să te încredinţezi dacă sunt Român ori nu şi pe urmă, găsindu-mă de un neam cu tine, să-mi dai să mănânc, să-mi dai culcuş să mă odihnesc şi mâine să-mi dai drumul sa mă duc p’aci încolo, dacă în adevăr eşti haiduc. Daca însă vrei să fii tâlhar de rând, apoi scotoceşte-mi prin desagi, ia-mi dalul şi dacă găseşti cu cale, chiar viaţa.</p>
<p>—    Căpitane, este o iscoadă, zise Svârlugă; dă-mi voe să-l umflu şi să-l trimet într’o clipă la maică-sa.</p>
<p>—    Ia stai pe loc măi Svârlugă şi astâmpără-te că tu nu ştii nimic despre mine, iar eu ştiu multe despre tine şi despre voi toţi, răspunse cu aceiaşi voce aşezată fostul zapciu.</p>
<p>—    Ce ştii? ce ştii? spune, strigară toţi din toate părţile.</p>
<p>—    Vreţi cu dinadinsul?</p>
<p>—    Vrem, strigară toţi de pretutindeni.</p>
<p>—    Şi tu vrei, Merene?</p>
<p>—    Şi eu, să văd ce ştii.</p>
<p>—    Vrei să-ţi spun ce făceai când erai argat la cuconu Dincă Oteteleşeanu? Vrei să-ţi spun câte falance ai mâncat pe scara boerească, pentru că erai bun de mână şi pişcător?</p>
<p>—    Dracu să te ia! exclamă Mereanu cu necaz.</p>
<p>—    Măi Corbene, vrei să-ţi spun cine era boieru de neam care s’a îmbrăcat în haine arnăuţeşti ca să răsbească până la tine când erai la gros, apoi ţi-a dat pile, scoabe şi scări de frânghie ca să ieşi din închisoarea din Caracal, unde stai închis pentru că te prinsese hoţii de păgubaşi cu mâţa în sac?</p>
<p>—    Fir’ai afurisit de Păcală! exclamă Corbeanu.</p>
<p>—    Ori tu, Gruio, ai vrea să ştii cum s’a făcut de-a plesnit într’o noapte grosul în care erai pus, şi s’au descuiat cătuşile dela mâini şi picioare să scapi din temniţa dela Târgu-Jiu, în care zăceai pentru că ai uitat să dai înapoi iapa ce ai luat în împrumut dela vecinul tău, moş Dascălu?</p>
<p>—    Umfla-te-ar ielele de zgâmboiu, exclamă Gruia cu ciudă.</p>
<p>—    Poate că cinstitul Svârlugă vrea să-i povestesc cum a ajuns din cal măgar, adică din căpitan de haiduci hoţ de rând.</p>
<p>—    Nu e nevoe, murmură Svârlugă arţăgos.</p>
<p>—    Bine ziseşi că nu e nevoie, cum nu e nevoie pentru codru de-a avea haiduci ca voi. Auzi, haiduci cari se ascund în vizuini înconjurate din toate părţile de prăpăstii, stânci şi copaci ca să scape de prigonirea poterei! Ce te făceai tu, măi Merene, la Vâlcan, dacă nu te întâlneai în cale cu un cerşetor, care să vie şontac-şontâc să-ţi spue că delibaşa Ghencea şi pandurii lui sunt ascunşi în schitul Lainici? Ce te făceai şi tu Svârlugă la Olăneşti, dacă nu venea un vestitor necunoscut să-ţi spue că ceata serdarului Stoica se ţinea lanţ dela Gurguiata până la Frăsinei, şi că Cârc-Ser-darul sta la pândă în Comanca? negreşit te sco-borai din munţii Builei ca să cazi în ghiarele lor?</p>
<p>—    Măi, dar tu eşti necuratul? tu eşti spiriduş? exclamă Mereanu uimit.</p>
<p>—    Nu, feţii mei, sunt om ca toţi oamenii, ca voi şi ca alţii, însă care ştie toată viaţa şi trecutul vostru, pentru că cunoaşte pe logofătul care îţi înfăşură ţie Merene picioarele cu spirt după bătae, care s’a îmbrăcat ca arnăut să fe scape pe tine Corbene, ţi-a deschis ţie Gruio butucul şl fiarele şi s’a îmbrăcat ca cerşetor şi drumeţ spre a vă scăpa pe toţi de primejdie.</p>
<p>—    Cine a fost acel om binecuvântat de Dumnezeu ? exclamară toţi haiducii din toate părţile.</p>
<p>—    Nu vă spun cine.</p>
<p>—    Tiu ai fost.</p>
<p>—    Nu ştiu.</p>
<p>—    Tu eşti, tu!</p>
<p>—    Se prea poate.</p>
<p>—    Atunci tu eşti Iancu Jianu.</p>
<p>—    Şi asta se prea poate.</p>
<p>—    Tu eşti zapciul cel mântuitor, acel părinte al haiducilor, care ne-a mântuit de atâtea ori, exclamă Gruia uitându-se spre el foarte minunat; şi noi sa nu te cunoaştem!</p>
<p>—    Dintr’aceasta se cunoaşte deosebirea ce este între voi şi mine: eu vă cunosc pe toţi, şi dintre voi nici unul nu ma cunoaşte pe mine.</p>
<p>—    Jiene, adu mâna încoa, zise Mereanu scu-lându-se în sus, apropiindu-se de noul venit cu faţa veselă; şi aide să legăm frăţie între noi până la moarte.</p>
<p>—    Bucuros, dacă ai vrea să-mi făgadueşti că te ţii şi tu de legile mele.</p>
<p>—    Cari sunt acele legi?</p>
<p>—    Scurte şi foarte cuprinzătoare: pentru Români de orice treaptă şi stare să fii părinte şi frate, iar pentru venetici, pentru păgâni, pentru Unguri şi cochinţi să fii ciuma ciumelor.</p>
<p>—    Iţi făgăduesc, răspunse Mereanu.</p>
<p>—    Iţi jurăm, strigară toţi haiducii.</p>
<p>—    Dacă vă legaţi, atunci putem înnoda prieteşug între noi.</p>
<p>—    Tu să fii căpitanul nostru, strigară toţi din toate părţile.</p>
<p>—    Vedeţi, asta nu se poate, răspunse Jianu.</p>
<p>—    Şi pentru ce nu? întrebă Mereanu.</p>
<p>Pentru că eşti tu destul de bun şi de vrednic.</p>
<p>—    Dar dacă aş vrea eu singur să-ţi dau ţie locul?</p>
<p>—    Nu aşi primi, cel puţin deocamdată.</p>
<p>—    Dar pentru ce nu? ce mai ai de făcut, căci precum am auzit ai dat paritesis din zapcierlâc?</p>
<p>—    Mai am încă o treabă de făcut.</p>
<p>—    Care?</p>
<p>—    Voi nu ştiţi de unde viu eu.</p>
<p>—    Nu ştim.</p>
<p>—    Din ocna cea părăsită dela Telega.</p>
<p>—    Ai fost închis acolo? exclamă Svârlugă.</p>
<p>—    Da.</p>
<p>—    Şi ai scăpat? întrebă Gruia.</p>
<p>—    Precum vedeţi.</p>
<p>—    Este cu putinţă cuiva să scape din ocna părăsită? strigă Corbeanu.</p>
<p>—    Pentru altul nu, dar pentru mine nu este nimic peste poate.</p>
<p>—    Ce treabă ai să mai faci? întrebă Mereanu.</p>
<p>—    Vreau să calc ocna cu băieţii mei, ca să pui mâna pe casa sămeşiei şi să dau drumul la câţiva băieţi de treabă, între care e mai cu seamă un voinic anume Iabraş, care o să ajungă departe.</p>
<p>—    Dacă vrei te ajutăm noi, numai să împărţim pe din două.</p>
<p>—    Vă dau vouă trei părţi, numai să puteţi înfrunta cu bărbăţie mulţimea primejdiilor ce veţi întâmpina.</p>
<p>— La dracu, strigă Mereanu cu necaz, tu gândeşti că ai aface cu nişte mueri! du-ne în faţa primejdiei şi o să vezi ce putem.</p>
<p>—    Dacă aşa vă e vorba, eu primesc bucuros, dar să vă grăbiţi ca să ajungem acolo mai nainte d’a se întoarce droaia de arnăuţi care s’au trimis în urma mea ca să mă prinză.</p>
<p>—    Dacă vrei, putem pleca chiar în zorii zilei ce vine.</p>
<p>—    Ba nu, să plecăm mâne seară, ca să am şi ea vreme să îmbuc ceva şi apoi să mă odihnesc, că pic de foame şi de somn.</p>
<p>—    Tocmai bine; până atunci poate pică şi Ghen-ciu dela Râmnic cu gloanţe şi iarbă. Aide băeţi, puneţi masa, că mănâncă cu noi Iancu Jianu, strigă Mereanu voios.</p>
<p>Masa fu pusă într’o clipă, şi peste o jumătate de oră toţi se făcură roată în jurul unei marame albe întinsă pe iarbă verde.</p>
<p>A doua seară erau cu toţii pe drum, 24 de voinici, fără să lipsească unul la număr, şi a treia zi ajunseră cu toţii în preajma Telegii, pe care o călcară fără de veste. Prevederea Jianului se realiză pe deplin; cea mai mare parte din arnăuţi lipseau dela cămărăşie, bătătorind drumurile în goana lui, şi cei ce rămăseseră, fiind puţini la număr, depuseră armele fără bătae de cap, şi se lăsară a fi legaţi şi proţăpiţi fără să se împotrivească. Cămăraşul, amicul şi gazda lui Iancu, fu: din numărul acestora, însă fu tratat cu toată omenia putincioasă.</p>
<p>Jianu, după ce sparse casa sămeşiei şi luă tot: ce găsi în ea, lăsă burduful în ocna lucrătoare, scoase dintr’ânsa pe toţi condamnaţii, între care și pe un vestit haiduc anume Iabraş, şi plecară împreună cu dânşii. Iabraş cu o parte din osândiţi se despărţiră de ceata Mereanului, cam prin dreptul Câmpu-Lungului, spre a forma o ceată care să haiducească în partea locului, iar Jianu şi Mereanu împreună cu ceata lui şi cea mai mare parte din ocnaşii liberaţi, plecară înainte peste muscele, spre lunca dintre Râmnic şi Olt.</p>
<p>Ajungând acolo, cei mai mulţi din ocnaşi se împrăştiară care încotro vrură, şi numai o mică parte rămase cu trupul şi cu sufletul ataşaţi pe lângă persoana lui Iancu. Ajungând în tabără, Mereanu rugă din nou pe Iancu să ia comanda trupei, dar el nu primi cu nici un preţ, ci se înduplecă numai să rămâie pe lângă dânsul ca simplu luptător.</p>
<p>In acest timp. se făcură mai multe călcări, mai ' mult sau mai puţin importante, uneori asupra a-rendaşilor care storceau sudoarea ţăranilor, alte ori asupra slujitorilor Greci însărcinaţi cu strângerea birurilor, şi de câteva ori chiar asupra mai multor funcţionari turci însărcinaţi cu strângerea zachera-lelor împărăteşti. In toate aceste încălcări însoţite de lupte înverşunate şi ciocniri cumplite cu slujitorii stăpânirii, Jianu se deosebi mai mult că toţi printr’o neasemănată bărbăţie, prin un înfricoşat sânge rece şi prin o sete nebună d’a vărsa sânge de străin. Cu cât însă se arăta mai harnic la luptă, cu atât el era de puţin setos la jaf. La harţă se bătea cât zece, şi la parte nu lua din pradă nici cât unul din cei mai nevoiaşi.   </p>
<p>Cea mai cutezătoare faptă a acestor smei ai co-drilor fu acea ce întreprinseră după îndemnul lui Jianu âsupra orăşelului Curtea-de-Argeş. Acest o-răşel era locuit în mare parte de către moşnenii şi mazilii ce-şi aveau fâşiile de moşie prin vecinătate şi de câţiva neguţători de mărunţişuri; de când se suise pe tron Vodă Caragea, năpădise asupra acelui orăşel o sumă oarecare de Greci, care prin şicane, hârtii mincinoase, nedreptăţiri de tot felul şi alte tertipuri, hrăpise din mâna bieţilor români moşioare, vii şi case, iar la unii chiar viaţa. Pe aceşti fanarioţi Jianu voia să-i piarză, şi voinţa sa se realiză; într’o noapte întunecoasă, întorcându-se pe coamele munţilor dela o călcare ce făcuse, toc-mai la Rucăr, unde se ascunseseră câţiva Săcui, el cu camarazii săi năvăliră fără veste în oraş, se uniră cu mai mulţi din cei lăsaţi pe drumuri de lăcomia grecească, se năpustiră asupra caselor a-celor venetici răpitori, dărâmară şi pârjoliră tot ce le ieşiră înainte şi uciseră pe toţi străinii; pe femei le cruţară, dar le legară ca să nu fie periculoase, iar pe Români îi repuseră în stăpânirea drepturilor lor.</p>
<p>Zapciul care era tot Grec, fu una din primele victime, şi slujitorii plătiţi ca să-l apere, se grăbiră: unii să depună armele şi să dea dosul, şi alţii să se dea în partea biruitorilor.</p>
<p>Jaful fu mare, însă nici un pai românesc nu fu atins; ceea ce se aduna se împărţi în două, jumătate se dete acelor nedreptăţiţi şi acelor ce întâmpinaseră oarecari pagube, iar jumătate deveni averea cetei. Această victorie atrase cetei lui Mereanu din partea Românilor, o mare stimă şi veneraţie, din partea Grecilor o mare ură şi persecuţiune, şi din partea autorităţilor o mare pază şi urmărire: cu toate acestea, ceata în loc de a scădea, îşi încinci numărul şi averea. Toate aceste rezultate fiind datorate lui Jianu, Mereanu şi toţi haiducii îl proclamară de ajutor ăl căpitanului. Bucuria lui Jianu însă nu consta în aceasta, ci în mulţumirea ce simţise că dânsul ucisese de când începuse a haiduci pentru a doua oară, 40 de Greci. Acea bucurie se îndoi şi prin sosirea lui Alexe în tabără, pe care îl chemase lângă sine printr’o scrisoare adresată lui Moangă, şi trimisă la Târgu-Jiu printr’un pui de haiduc.</p>
        </div>
        <div type="chapter" n="5">
           <div>
<head>V. Potora dejucată.</head>
<p>Intr’o zi de vară, pe când băeţii se odihneau în lunca lor, Pădureanu aduse o scrisoare adresată către Jianu, şi peste câteva minute Mierlete o epistolă pentru căpitan Mereanu. Una venea dela Târgu-Jiu, alta dela Piteşti; ambele epistole fură găsite în câte o scorbură de copac în care era ho-tărît a se arunca toate veştile ce soseau dela Gruia şi Udrea.</p>
<p>Pe când Mereanu citea pe a lui, Jianu citea pe a sa. Iată ce coprindea aceea a lui Mereanu:</p>
        </div>
   <div type="letter">
   <p>„Părăsiţi cât se va putea mai iute vizuina în care vă aflaţi, căci nu ştiu prin ce meşteşugire şi prin ce vânzare această retragere vă este descoperită ; de aci din Piteşti toată poterimea şi toată arnăuţimea cu Deli-Başa Sandu în frunte are să pornească astă noapte împărţită în trei poteri deosebite, pe la Curtea de Argeş, pe la gura Topologului şi prin plaiurile munţilor pe la Căpăţineni. Vă este drumul spre Râmnic slobod, aveţi o zi de răgaz, fugiţi peste Olt”.</p>
        </div>
        <div>
<p>—    Blestem! strigă Căpitanul, vofesc să ne prinză în cursă spurcaţii, dar nu vor isbuti; până diseară suntem departe de aci.</p>
<p>—    Ce coprinde vestea d-tale, căpitane? întrebă Jianu.</p>
<p>—    Nu prea ne spune veşti bune, răspunse Me-reanu cu supărare; dar a d-tale?</p>
<p>—    Veşti triste! de tot triste!</p>
<p>—    Ce spui? ia fă bine de citeşte. Jianu citi.</p>
<p>Această epistolă era dela Moangă, şi avea co-prinderea următoare:</p>
        </div>
           <div type="letter">
<p>„Frate Jiene!</p>
<p>„Unul dintre voi este vânzător se numeşte Ghenciu; el acum se află la Râmnic, tocmeşte cu Cârc-Serdar Stoica preţul mişeliei sale; la noapte vor pleca de aci o mulţime de panduri, poteraşi şi arnăuţi cu vrăjmaşul tău în frunte; vă vor ocoli din toate părţile, şi a doua zi după sosirea acestei veşti veţi fi înconjuraţi d’o parte de cei din Piteşti, şi de alta de plăeşii din Muscel şi poteraşii din Dîmboviţa, cu care s’au înţeles ăi d’aici ca să vă prinză; păziţi-vă, şi de mai este vreme fugiţi; dacă până la 14 Iulie nu veţi fi departe de unde vă aflaţi, apoi sunteţi înconjuraţi. Dumnezeu să vă păzească”.</p>
           </div>
        <div>
<p>—    Aşa dar suntem înconjuraţi! strigă Mereanu lovindu-şi fruntea cu disperare! Ah! Ghenciule, blestemat vânzător, numai tu erai străin între noi, numai tu erai bulgar, şi tocmai tu fuseşi Iuda care să ne vânză!... pe sufletul meu, nu vei scăpa ae mâna mea!</p>
<p>—    Căpitane, replică Jianu, nu este vreme d’a te lăuda, ci d’a încerca să-ţi scapi ceata, fiindcă la noapte suntem călcaţi.</p>
<p>—    Călcaţi şi nici un mijloc de mântuire! exclamară haiducii înspăimântaţi.</p>
<p>—    Dş! răspunse căpitanul, călcaţi! aşa a voit întâmplarea, aşa ne-a fost scris! întâmple-se ce s’o întâmpla, fiindcă eu nu ştiu ee trebue să mai fac.</p>
<p>—    Nu merg lucrurile aşa, căpitane, replică Jianu; la vreme de nevoie se cunoaşte capul de ispravă.</p>
<p>—    Fii tu acel cap, dacă găseşti vreun mijloc, răspunse Mereanu răstit.</p>
<p>—    Vrei să-mi dai puterea ta numai pentru câteva ceasuri?</p>
<p>—    Fii pentru totdeauna; ţi-am spus-o de mai multe ori ; numai să fii o căpetenie mai bună decât mine.</p>
<p>—    Te rugăm încă odată fii căpitanul nostru, strigară toţi haiducii, numai scapă-ne!</p>
<p>—    Mă rugaţi? toţi? toţi ai? exclamă Iancu, plimbându-şi privirea sa de vultur peste toţi tovarăşii săi.</p>
<p>—    Da, toţi până la unul, răspunseră toţi haiducii în cor.</p>
<p>—    Măi! să nu vă căiţi?!</p>
<p>—    Nu ne vom căi, nu, fii încredinţat.</p>
<p>—    Voi nu ştiţi cine sunt eu şi ce voi cere dela voi când voi fi căpetenia voastră.</p>
<p>—    Cere-ne până chiar şi viaţa, numai scapă-ne şi du-ne mereu la biruinţă.</p>
<p>—    Bine, fie, dar să ştiţi că am să cer dela voi o supunere oarbă, chiar ţie Merene.</p>
<p>—    Ne vom supune cu toţii, strigară în cor haiducii.</p>
<p>—    Dacă e aşa, adu încoa masdracul căpităniei, şi apoi ascultaţi: care din voi ştie să facă mai bine ca lighioile?</p>
<p>Ieşiră din rând patru haiduci şi spuse că unul imitează bufniţa, altul cucuveaua, altul pe lup şi altul pe pisica sălbatică.</p>
<p>—    Tu, bufniţo, zise Iancu celui dintâi, treci apa, du-te ca la patru bătăi de puşcă şi sue-te în cel mai stufos stejar, iar când vei zări pe po-teraşi, să ţipi de trei ori rar; ia merinde şi arme cu tine şi fii cu ochii deschişi. Tu cucuvae, du-te pe acest muscel spre drumul despre Râmnic şi când vei zări ceva, vesteşte-ne prin cobitorul tău glas. Asemenea şi tu lupule, vâră-te într’o măgură întunecoasă după marginea gârlii şi dă-ne de ştire; iar tu pisică, strecoară-te prin rovinele ălor munţi şi miorlăe-ne când ne vor prigoni plăeşii. Intr’astă vreme voi voinicilor puneţi mâna pe sape şi lopeţi, şi săpaţi-mi colea în mijlocul ăstei măgure o hrubă ca şi cealaltă, apoi căraţi în ea din cealaltă tot ce aveţi mai bun; scule, arme, d’ale mâncării, iarbă şi gloanţe; lăsaţi dincolo numai boarfele, şi apoi astupaţi uşa celei vechi cu pământul ce veţi scoate din hruba nouă şi din malurile ce veţi reteza puţin. Un oblon, niţel pământ, ceva frunză uscată ce voi presăra pe d’a-supra uşii precum şi câţiva mărăcini, va ascunde acea uşă de minune, şi prin scorbura ălui copac uscat veţi face o deschizătură ca să vă slujească drept fereastră. Hruba va fi atât de largă cât să vă încapă pe toţi; puneţi-vă iute pe treabă ca până la nămiezi să fie gata. Aide plecaţi.</p>
<p>—    Haiducii noştri sub direcţiunea noului căpitan şi de temerea morţii lucrară atât de iute, în cât hruba la apusul soarelui fu făcută în destul de largă ea să încapă împreună cu ei, sculele, armele, şi chiar caii lor.</p>
<p>—    Să mâncăm acum, şi să îmbucăm sdravăn fiindcă o să ajunăm mult şi bine până ce om scăpa de satana, şi chiar să ne odihnim o clipă, cât strejele noastre nu ne dau de veste, zise Jianu, aşezându-se pe iarba verde sub ramurile stufoase ale unul stejar.</p>
<p>Subterana cea nouă fu săpată în mijlocul boschetului de arbori ce umbrea o moviliţă ceva mai răsărită ca şesul luncei înconjurată de muscele; lungimea sa era ca de 8 stânjeni, lăţimea ca de trei, grosimea bolţii de sus ca de unu şi adânci-mea ca să tot fi avut doi; acest lucru în alt timp, cu toate că fusese executat de braţele a treizeci de voinici, nu s’ar fi putut termina în trei zile, însă ce nu face nevoia când e îmboldită de sfânta frică!</p>
<p>Pe când se însera, hruba veche era astupată cum trebue, mălurile răzuite, haiducii cu cai cu tot, afară de Jianu şi Alexe, închişi în noua subterană, şi oblonul ei astupat hermeticeşte cu pământ uscat, cu glii de iarbă verde, cu frunze strânse din mai multe locuri şi cu mărăcini, astfel încât nu se deosebea de loc de poziţiunea ce avusese malul mai înainte.</p>
<p>—    Acum tu moş Alexe, zise Jianul, după ce am împărţit tuturor poruncile ce trebue să urmeze, să stăm puţin pe acest buştean ca să vorbim. Cu barba asta pe care mi-am lăsat-o să crea-scă de când am intrat în codru, sunt încredinţat că nimeni, nici chiar Iamandi nu mă va mai cunoaşte; întemeiat pe această încredinţare, am de gând să fac aceia ce nici dracului nu i-a dat prin gând vr’o dată. Mai întâi de toate tu îndată ce vei auzi semnul, mă vei lega bine de un copac şi vei fugi în pădure în locul cel mai întunecos, te vei sui într’un copac şi vei sta acolo până ce vei auzi o fluerătură; atunci aleargă încoa, că suntem scăpaţi.</p>
<p>—    Oh! stăpâne, tu nu eşti om ci D-zeu, tu ne vei scăpa, îmi spune inima că ai să tragi arnău-ţilor o păcăleală s’o pomenească şi morţi; fă tot ce te vei pricepe, că eu sunt robul tău prea supus, strigă Alexe căzând în genunchi la picioarele stă-pânului său.</p>
<p>—    Aşa nădăjduesc, însă aşteaptă; auzi cucuveaua că ţipă o dată, de două, de trei, vin cei despre Râmnic; leagă-mă acum, dar leagă-mă hai-duceşte, uite de acel copac colea într’acel bunget de pădure^ şi pe urmă fugi iute de te urcă în copac.</p>
<p>Ordinul fu executat îndată şi într’o clipă rămase la iveală în pădure numai el singur legat cobză de un copac mare şi gros. Câteva minute el stătu adâncit în cea mai profundă tăcere, dar mai apoi încetul cu încetul pădurea fu turburată de deosebite sgomote de tropăituri de cai, de fâşieturi de frunze şi de nechezături. După o jumătate de oră lunculiţa era umplută de poteraşi, panduri şi ar-năuţi.</p>
<p>—    Bine, măi băete, zise însuşi marele şi voi-nicosul Cârc-Serdar Stoica, care crezând că Jianul e tot în ocna părăsită prinsese inimă şi avusese curajul d’a trece Oltul spre a înlocui pe Iamandi şi d’a se stabili iarăşi în Râmnic, asta e lunca de lângă Râmnic?</p>
<p>—    Da cucoane, răspunse Ghenciu care venea împreună cu poteraşii.</p>
<p>—    Dacă e asta apoi unde mi-ţi sunt haiducii pe care, după cum îmi cântai tu, avem să-i prindem pe nepusă masă?</p>
<p>—    Cocoane, să trăeşti, răspunse vânzătorul, să vede că a încăput la mijloc sau o întâmplare pis-maşe, ori o vânzare neagră de nu i-am găsit aici; dar fii pe pace, nu cred să fie departe d’aci, că dacă au fost vestiţi de cineva de bună seamă au luat fuga spre Topolog, ori poate că s’or fi ascuns prin vre-o tainiţă; cu toate astea tot sunt în mâna noastră; dacă au fugit strejele ce vin despre Argeş vor pune mâna pe ei, şi dacă vor fi ascunşi, îi vom găsi în vizuinele lor, căci toate îmi sunt destul de bine cunoscute şi, cum v’am spus, nici unul din hoţomani nu a avut până acum cea mai mică bănuială că eu sunt în înţelegere cu ai dreptăţii.</p>
<p>—    Bine, bine, tu caută, scotoceşte şi cercetează, că dacă nu vei găsi nimic,ştii bine tocmeala... capul tău chezăşueşte.</p>
<p>—    Este vreo diavolie aci, zise Ghenciu adâncin-du-se prin desişul copacilor care umbreau poa-lele muscelelor însoţit de doi poteraşi, trebue să le fi suflat vreun diavol ceva la ureche, fiindcă nu văd nici cai păscând prin poiană, nici urmă de foc făcut de curând, nici un semn doveditor că ei sunt p’aci.</p>
<p>—    Oameni buni ajutaţi-mă, oameni buni mân-tuiţi-mă, strigă cu viers stins o voce ieşită din profundităţile pădurei.</p>
<p>—    Ce noimă să aibă ăst glas? strigă Cârc-Ser-dar Stoica tresărind; ia alergaţi de vedeţi ce este măi, şi dac’o fi vr’o primejdie, vestiţi-mă din vreme.</p>
<p>—    Un om legat de un copac, răspunse un po-teraş, se svârcoleşte scurs mai de tot de putere în nişte legături de frânghie ce-l ţin pironit de tulpina unui pom. Glasul sau este aşa de pierdut şl faţa sa aşa de obosită, încât pare că este aproape să moară.</p>
<p>—    Ce spui tu mă? unde este? el poate ne va lumina.</p>
<p>—    Nu vă mai faceţi păcat cu mine, zise Iancu uitându-se în juru-i cu o figură serioasă, nu mă nai chinuiţi, căci precum spuneţi sunteţi Români și creştini ca şi mine; omorâţi-mă mai bine decât să mai mă munciţi astfel; nu mai am ce să vă dau, mi-aţi luat aseară când m’aţi prins tot ce am avut.</p>
<p>—    Cine eşti tu mă? strigă Cârc-Serdar răstit, uitându-se la acela ce-l numise altă dată cumnate, fără să cunoască în acel chip bărbos şi îmbătrânit, voiniceştele trăsături ale Jianului.</p>
<p>—    O! căpitane, căpitane, răspunse legatul, ri-dicându-şi privirile rugătoare spre dânsul, nu v’am mai spus încă odată că sunt Român şi că mă numesc Ispas! ce mai vreţi dela mine? viaţa? Aide luaţi-o şi sfârşiţi odată.</p>
<p>—    Ce tot blogodoreşti tu acolo, măi becisini-cule? strigă răstindu-se Stoica, unde vezi tu pe cineva că ar vrea să-ţi hrăpească procopsită ta de viaţă? Nu vezi, ori ai orbul găinilor, că noi nu suntem hoţi ci poteraşi?</p>
<p>—    Elei! strigă mămularul scoţând un ţipăt de mirare, că bine zici! dar astă minune ce o mai fi? şi ce noimă o fi având astă schimbare? aşa e, bine zici, nu e el, nu sunt ei, nu sunt hoţii. Cine sunteţi dar? oţi fi în adevăr poteraşii? ar-năuţii domneşti, mântuitorii? să fiţi în adevăr îngerii lui D-zeu, care povăţuiţi de sfânta dreptate aţi picat aci ca să mă mântuiţi? nu este aşa că sunteţi oameni ai stăpânirei? boeri ai divanului? şi că aţi pus mâna pe tâlhari? şi îi veţi pedepsi, îmi veţi întoarce bănişorii şi mă veţi deslega de acest copac blestemat?</p>
<p>—    Deslegaţi-1, zise Stoica slujitorilor.</p>
<p>Slujitorii se supuseră şi Cârc-Serdarul se uită lung la faţa victimei sale, fără să poată să-l recunoască, căci nu prea îl văzuse de multe ori.</p>
<p>—    O! binefăcătorii mei, strigă transportat cel liberat, căzând în genunchi şi îmbrăţişând picioarele aceluia ce-i jurase moartea; cum să fac spre a-mi arăta mai bine recunoştinţa pentru binele mi-ai făcut?</p>
<p>—    Cunoşti tu, mă, pe acest om? zise Cârc-Ser-darul lui Ghenciu, arătând pe Jianu, cu care până atunci nu mai fusese faţă în faţă.</p>
<p>—    Nu, stăpâne, nu l-am văzut de când sunt.</p>
<p>—    Minţi, măi; comediaşul ăsta este din ceata voastră.</p>
<p>—    Ba mă iartă, stăpâne, în ceata lui Mereanu nu sunt aşa nemernici şi lunatici haiduci; ai lui Mereanu mor mai bucuros decât să se umilească până într’atâta.</p>
<p>—    Nu minţi tu, mă?</p>
<p>—    Cine glumeşte cu paguba lui, ba chiar cu capul său? aţi uitat pe semne că dacă se va prinde ceata lui Mereanu eu dobândesc 500 de talere şi iertarea, iar de nu, îmi pierd capul?</p>
<p>—    Bine, bine, aflu eu acum : ia spune măi băete, adăogă adresându-se către Iancu, cine eşti, de unde eşti? şi cum ai venit aicea?</p>
<p>—    Cum v’am spus boierule, să trăiţi, eu sunt dela Râmnic, mă duceam la târgu dela Sfete Ilie din Câmpu-Lung, în pungă cu 300 de talere prinse după o fâşie de pământ, ca să-mi cumpăr cai ; când sărăcuţ de maica mea, nelegiuiţii de hoţi au pus mâna pe mine, m’au despuiat de bănişori, m’au legat butuc, şi m’au lăsat o zi şi o noapte încheiată chinuindu-mă cum aţi văzut, fără să se îndure a-mi da cel puţin niţică apă.</p>
<p>—    Dar ei ce s’au făcut?</p>
<p>—    Eu nu ştiu, căci de frică am fost cuprins de o ameţeală care mi-a luat văzul, şi când m’am deşteptat azi în zori de ziuă, i-am văzut că au încălecat pe cai, au trecut gârla, şi cum am putut zări printre copaci, au apucat-o cam spre munte.</p>
<p>—    De când au plecat?</p>
<p>—    De azi dimineaţă; îi auzeam vorbind că astă seară trebue să poposească pe la Luzişiorul.</p>
<p>—    N’ar fi rău, căpitane Savule, zise Stoica, să ne încredinţăm de adevăr trimeţând niscai-va iscoade.</p>
<p>—    Am risipi oamenii de surda răspunse Savu, fiindcă iscoadele ar cădea în mâna hoţilor care au negreşit bune străji; dacă m’aţi asculta pe mine, am face bine să ieşim din această pădure drăcească mai ’nainte de ce se va întuneca cu totul, că o să ne pomenim cu acei ce vrem să-i gonim luân-du-ne pe la spate şi încolţindu-ne între două focuri.</p>
<p>—    Dar bine mă, ai uitat că în curând vor sosi şi ajutoarele dela Piteşti?</p>
<p>—    Ba n’am uitat, dar de unde ştii că vor veni azi şi nu mâine dimineaţă, dacă până acum n’au sosit? nu ştiu ce să zic dar mie nu mi se fac semne bune; cântecul cei cobitor al cucuvelei ce începu să cânte îndată ce ne apropiarăm de acest loc, m’a cam pus pe gânduri.</p>
<p>—    Şi pe mine, de, ce să zic, mă cam furnică pe la spate, răspunse Stoica; dar să plecăm d’aci fără a ne încredinţa pe deplin dacă sunt sau nu... nu prea îmi vine.</p>
<p>—    De ce să mai stăm aci dacă vedem cu ochii că tâlharii au aflat de cu vreme planul nostru de lovire, şi văzându-se neîmpresuraţi d’oparte, au apucat calea spre munţi?</p>
<p>—    Aşa e, nu zic ba; neghiobii din Piteşti nu sunt de nici o ispravă; dacă erau ei mai sârguitori, puneau mâna pe tâlhari, şi căpătăm eu isprăvnicia şi tu serdăria, dar tot nu-mi vine să mă mişc d’aci, o mână nevăzută mă opreşte pe loc. E prea cu putinţă să dăm de ceva urme bune dacă vom fi cu luare aminte; poate să punem mâna chiar pe lacoma care să ne dea în mână teslim acele cinuri strălucite după care alergăm de atâta amar de vreme cu limba scoasă. Aide, măi Ghenceo, scotoceşte, cercetează unde sunt ascunzătorile tovarăşilor tăi?</p>
<p>—    Aoleo! că bine zici! stăpâne, mai este şi tainiţa răspunse Ghenciu, ea poate să ne spue multe lucruri de folos, dacă din întâmplare nu vom avea noroc ca chiar să dăm peste ei ca în-tr’o cursă de şoareci. Inima îmi spune că de bună seamă Mereanu şi ai lui sunt; uite colo e uşa... dar ce văz?... ea este acoperită cu pământ, negreşit ei sunt; i-a porunceşte să se ridice acest pământ.</p>
<p>In cinci minute pământul fu ridicat ş'i poteraşii năvăliră în subterană; dar acolo la lumina bucăţilor de lemn ce aprinseseră, arnăuţii văzură numai obiectele ce rămăseseră ne luate, iar nici de loc fiinţă omenească.</p>
<p>—    Au plecat, lua-i-ar dracu! exclamă Ghenciu desperat; nu sunt aci nici armele, nici banii, nici ce era mai de preţ! au lăsat ce a fost mai greu de purtat; m’au jefuit tâlharii şi mi-au răpus şi capul fir’ar ai dracului. Poftim! nici tu cal, nici tu pistoale, nici seleafuri! de bună seamă au plecat, nu am ce şă mai zic! dacă norocul a fost astfel, faceţi cu mine ce vreţi.</p>
<p>In acest timp un urlet de lup fu urmat de un miorlăit prelungit.</p>
<p>—    Carnacsi! uf! dar ce loc sălbatic! zise unul din panduri; ia auziţi cum urlă fiarele prin vecinătate! Văz printre copaci sclipind puşti şi suliţe.</p>
<p>—    Gătiţi-vă băieţi, strigă Stoica, ei sunt; încolţiţi de plăeşi vin să-şi facă loc printre noi, cu iataganele şi suliţele în mâini; aide înconjuraţi-mă bine, apăraţi-mă, puneţi-vă (piepturile înaintea gloanţelor, căci eu sunt căpetenia voastră şi fără de mine sunteţi pierduţi.</p>
<p>—    N’ai teamă căpitane, sunt plăeşii; zise unul arătând spre nord.</p>
<p>—    Ba sunt pandurii, zise altul arătând spre sud.</p>
<p>După schimbul acestor cuvinte plăeşii Muscelului şi pandurii Dâmboviţei veniră mâi din’naiate.</p>
<p>—    Unde sunt tâlharii? întrebă capul plăieşilor,</p>
<p>—    Unde sunt hoţii? strigă căpitanul pandurilor.</p>
<p>—    Asta mă gândesc şi eu, şi întreb pe toţi, dar nimeni nu-mi spune, răspunse Stoica desmeticit din frica ce-1 apucase.</p>
<p>—    I-aţi căutat pretutindeni?</p>
<p>—    Până în fundul pământului.</p>
<p>—    In ce parte?</p>
<p>—    Toată partea de apus am scotocit-o.</p>
<p>—    Dar spre răsărit?</p>
<p>—    Trebue să căutăm şi p'acolo.</p>
<p>—    Ce mai stăm dar şi nu zorim cât se poate mai grabnic, ca să le dăm de urme, că uite se înserează şi mie nu-mi place să orbăcăesc printre copaci pe întunerec, zise Stoica.</p>
<p>—    Am înţeles că s’au retras spre Luzişor, zise Savu.</p>
<p>—    Nu este de mirare, răspunse plăieşul; dacă o fi apucat înainte d’a purcede noi încoa, p’acolo se pot ascunde cât se poate de bine; ti! cum nu m’am gândit eu când trecui pe aproape de peşterile din apropiere ca să scotocesc puţin! acum îi aveam prinşi şi isprăvnicia făgăduită era a mea.</p>
<p>—    Să ne grăbim a ne duce spre acolo că mai este vreme, strigară cu toţii; aide, căci vremea încă nu este pierdută.</p>
<p>După aceste cuvinte căpitanii dădură ordin de plecare şi se afundară cu toţii urmaţi de poteraşi şi slujitori prin pădurile Muscelului despre Argeş. In graba d’a se depărta cât mai curând dintr’acest loc cobitor, arnăuţii uitară d'a lua cu ei pe Jianu şi pe Ghenciu care rămăsese cam pe la spate.</p>
<p>—    Bine că m’a uitat, zise acest din urmă cre-zându-se singur fără a vedea pe Jianu ce stătuse până aci lipit de copacul de care fusese legat; sunt mulţumit că am scăpat numai cu atât.</p>
<p>—    Ai scăpat de ei, răspunse acesta apucându-1 repede de gât cu vânoasele sale mâini şi sugru-mându-1, dar nu ai scăpat de dreapta pedeapsă a acelor ce voiai să-i vinzi.</p>
<p>In deşert se svârcoli ticălosul trădător, în deşert bolborosi el câteva strigăte înfundate, căci vânoasele braţe ale noului căpitan nu-l slăbiră până ce nu-i stinse cu totul viaţa.</p>
<p>—    Acum fraţilor, adăogă şeful haiducilor descoperind ascunzătoarea, ieşiţi la luminiş, puneţi iar mărăcini pe uşă, şi fiţi gata a asculta poruncile mele.</p>
<p>Haiducii se supuseră într’o clipă.</p>
<p>—    Răspândiţi-vă prin desimea pădurei în partea despre miază-noapte spre care s’au dus vrăjmăşii, şi aşteptaţi. Când veţi auzi ţipătul bufniţei, începeţi o împuşcătură de rânduri, iar când veţi auzi fluieratul meu, întoroeţi-vă îndată aci ca sa vă dau noui porunci.</p>
<p>—    Dar o să avem vreme, căpitane? întrebă Pă-dureanu.</p>
<p>—    Am să dau eu de lucru acelor care ne gonesc, ca să ne lase pentru multă vreme în pace.</p>
<p>După aceste cuvinte, fiecare se împărţi pe la postul său şi aşteptă în tăcere semnalul care nu întârzie. îndată ce cântă bufniţa, pădurea începu a urla de sunetul unei salve de puşti, după care urmă puţină tăcere, şi apoi altă salvă, şi în fine un foc de şiruri bine întreţinut. Gloanţele îndreptate de haiduci produseră între poteraşi o surpriză, o învălmăşeală şi o frică de nepovestit; nu ştiau ce trebue să facă: să meargă înainte, sau să se întoarcă.</p>
<p>— Daţi şi voi, băeţi şi retrageţi-vă până îi veţi scoate 1a lumină, strigă Cârc-Serdar Stoica, alergând la spatele oamenilor săi.</p>
<p>Poteraşii se su-puseră, cu toate că nu vedeau de unde veneau focurile inamicilor, îşi descărcară de mai multe ori armele fără a şti dacă au lovit şi ce au lovit, şi se lipiră de câte o tulpină de arbore ca să fie adăpostiţi de gloanţe. Intr’aoest timp poteraşii dela Piteşti, care încă nu dăduseră ochi cu plăeşii dela Muscel şi cu cetaşii lui Cârc-Serdar Stoica, veneau cu iuţeală spre locul de întâlnire, şi, auzind sunetul de bătae pe când erau ca la două dătături de puşcă, se îndreptară spre acea parte, şi, crezând că poteraşii au pus pe fugă pe haiducii cari se retrăgeau, se puseră d’a curmezişul drumului spre a le închide trecerea, şi în întunericul nopţii, nedistingând pe amici de inamici, îşi descărcară şi ei armele în aceia ce se retrăgeau; ceilalţi crezându-se înconjuraţi, îndreptară armele spre noii inamici, şi se încinse între amândouă cetele de poteraşi o luptă înverşunată care ţinu mai multe ore. In acel timp, Jianu adună lângă sine pe toţi oamenii săi, luă la toţi puştile, le aruncă în subterană, apoi acoperi bine oblonul, încălecară pe cai, întoarseră spatele luptătorilor şi ajungând la malul Oltului, se scoborâră în albia lui şi chemară podarii de dincolo, care văzându-i desarmaţi, îi luară drept călători chiaburi, şi veniră numai decât să-i la ca să-i treacă dincolo, îndată ce se văzu dincolo, Jianu dădu cetaşilor lui cuvânt d'a se întâlni peste opt zile în peştera dela Polovraci, şi el cu Mereanu plecă spre via sa favorită.</p>
<p>Poteraşii tocmai în revărsatul zorilor îşi recunoscură greşala, dar era prea târziu! peste două sute de turbanlii zăceau pe pajişte fără de viaţă, hoţii scăpaseră din ghiarele lor, şi conteşul de ispravnic promis la atâţia inşi deodată, se întrevedea transformat în aspre pedepse, căci se lăsase atâţia oameni, dintre care mai mulţi ipochimeni, să fie traşi pe sfoară de câţiva mocofani de haiduci !</p>
        </div>
        </div>
        <div type="chapter" n="6">
<head>VI. Drăguţa haiducului.</head>
<p>—    Ascultă, Jiene, zise Mereanu noului căpitan al cetei sale, după ce se depărtară sdravăn de locul unde jucase aşa de bine festa poteraşilor şi puseseră Oltul între ei şi primejdie; acum după ce ai ajuns prin vrednicia ta căpitan de haiduci, tre-bue să îngrijeşti, neică, mai bine, de dreptul ;i de viaţa ta, care ne este trebuincioasă; a venit vremea ca să-ţi iei, dacă n’ai, o drăguţă care să te adăpostească în vreme când n’ai avea de lucru în codru.</p>
<p>—    Ei aş! eu şi drăguţă? exclamă Iancu, uitându-se cu mirare la fostul său căpitan; dar pentru ce?</p>
<p>—    Pentru că trebue să ai.</p>
<p>—    Niciodată, răspunse Iancu cu hotărîre; n’am eu inimă, vere Merene, d'a intra în cârd cu mue-rile; dragostea în inima mea este stinsă pentru orice simţire tânără, de când am pierdut o suri-oară scumpă şi de când m’am cununat cu codrul.</p>
<p>—    Nimeni nu-ti zice să iubeşti, deşi dragostea cu durerea pierderii unei surioare poate să stea la un loc fără să se învrăjbească; eu îţi cer numai, ca pentru binele tău şi al nostru să-ţi ei o drăguţă.</p>
<p>—    Dar pentru ce?</p>
<p>—    Pentrucă de când e ţara Românească şi haiduci în codrii ei, nu s’a pomenit căpitan de haiduci fără drăguţă.</p>
<p>—    Asta e mai bună! exclamă Jianu cu ciudă; dacă odată s'au aruncat în puţ doi, trei sau zece căpitani de haiduci, trebue să mă arunc musai şi eu?</p>
<p>—    Nimenea nu-ţi cere să te arunci în puţ, ci să ai o drăguţă.</p>
<p>—    Vorba vine, că tot una e.</p>
<p>—    Ba nu e de loc tot una.</p>
<p>—    Eu despre partea mea, lipsă d’asemenea odor.</p>
<p>—    Nu poţi să te lipseşti odată ce eşti căpitan de şoimuleni.</p>
<p>—    Și pentru ce nu?</p>
<p>—    Pentru că drăguţa este neapărat trebuincioasă pentru un povăţuitor de haiduci, cum asemenea îi sunt de neapărată trebuinţă: puşca, pistoalele, gloanţele, cuţitele şi calul.</p>
<p>—    Dar pentru ce, măre? pentru care folos? ce are aface una cu altele?</p>
<p>—    Jiene, iartă-mă dacă-ţi vorbesc ca un prieten cu inima deschisă; eşti viteaz cât pofteşti, te pri-cepi în ale voiniciei mai abitir ca mulţi, dar când e vorba de alte lucruri ale meseriei de haiduc, eşti, iartă-mă că ţi-o spui, un ageamiu de n’ai margini.</p>
<p>—    Lămureşte-mă şi pe mine ca să pot să mă fac mai priceput.</p>
<p>—    Ia ascultă, măi creştine, tot mereu e vreme bună?</p>
<p>—    Ba nu.</p>
<p>—    Tot mereu e soare şi cald?</p>
<p>—    Ba nu.</p>
<p>—    Tot mereu poate sta haiducul sub frunza codrului?</p>
<p>—    Ba nu.</p>
<p>—    Iarna nu e lăsată de D-zeu?</p>
<p>—    Ba e şi prea lungă.</p>
<p>—    Ce se face haiducul pe vreme rea şi în vremea iernei?</p>
<p>—    Se ascunde în vreo peşteră.</p>
<p>—    Peşteri ştii că nu prea sunt multe şi nici la îndemână; pe urmă mai toate sunt cunoscute, încât poteraşii pot cu înlesnire pune mâna pe cei ascunşi în ele, de aceea haiducii nu prea se ascund prin peşteri, ci se duc iarna d’a dreptul pe la casele lor fără de nici o grijă, căci ei ca oameni mici în cetele lor, sunt mai nebăgaţi în seamă de căpeteniile poterilor, încât cu o minciună bine ticluită, poate să lipsească d’acasă când vrea şi cât vrea; pot asemenea să vie când le place şi să plece când poftesc; d’aceea haiducul sadea nu prea are nevoe de drăguţă. Nu tot astfel poate trăi căpitanul său; el e cunoscut de toţi povăţui-torii de poteraşi; oamenii stăpânirei până la cel mai nemernic vătăşel îi are toate semnele scrise în minte; el e o fiară de vânat spre care se întind gurile tuturor flintelor; numai capul lui e pus la preţ şi numai prinderea lui scormoneşte toate poftele de câştig şi toate vânzările; el dar, nu poate să se mişte de ici până colo cu aceeaşi înlesnire cu care se mişcă becisnicul de haiduc; el trebue să se ferească şi de vântişorul ce adie.</p>
<p>—    Aşa e, murmură Jianu pe gânduri.</p>
<p>—    Spre pildă d-ta, care deşi eşti numai de câteva zile căpitan de haiduci, dar care ai marea cinste d’a fi cunoscut de către cei mai mulţi dintre Cârc-Serdarii poterii, ai putea să te duci când ai vrea acasă la d-ta?</p>
<p>—    Ferească Dumnezeu!</p>
<p>—    Ce ar putea face căpitanul de haiduci, şi mai ales un căpitan cunoscut ca tine, ca să poată trăi şi el ca un om pe vreme de iarnă sau de ploaie şi frig? n’ar putea face altceva decât să se ducă şi el ca tot omul la o casă care să-i fie la îndemână, unde să găsească căldurică, mâncărică, îngrijire şi chiar o dragoste mare şi neabătută, care să-l ascundă la vreme de nevoe şi să-şi pue sufletul ca să-l scape, în loc d’a primi banii stăpânirii ca să-l vânză. Cine alt decât numai drăguţa poate să-i dea atâtea înlesniri?</p>
<p>—    Poate să ai tu dreptate, vere Merene, răspunse Iancu cam pe gânduri, dar drăguţele nu se găsesc prin codru şi împrejurimi, ci în sate şi oraşe.</p>
<p>—    Ba se găsesc tocmai în codru sau prin marginea lui.</p>
<p>—    Aida de!</p>
<p>—    Ce-ţi spune Mereanu. Drăguţa de haiduc nu e muere ca toate muerile, ci o fiinţă anume hotărâtă şi croită pentru asemenea îndatorire grea şi primejdioasă. Ţi-ai dat d-ta seama vreo dată pentru ce sunt făcute cârciumile şi hanurile de pe drumurile mari? Nu te-ai gândit vreodată că omul nu petrece mereu pe drumuri, şi că negustorul hangiu, dacă ar trăi numai în nădejdea călătorilor, ar muri de foame? Nu ţi-a dat prin gând să bănueşti că alte câştiguri îl face să trăiască departe de sate şi de oraşe, pe câmpia lucie în marginea unui drum mare, sau în inima vreunei păduri, ameninţat ori când să fie jefuit şi chiar omorît de către făcătorii de rele?</p>
<p>—    Ba uneori când eram zapciu m’am gândit.</p>
<p>—    Nu te-ai gândit iarăşi pentru ce mai toate hanurile şi cârciumile singuratice, sunt mai mult ţinute de fete şi de femei hăiţoase şi frumoase, şi că pe unde se găsesc bărbaţi care învârtesc negoţul, muerea, sora sau fata lui e o leliţă de n’are margini, care te face cu lică lică să-ţi bei până şi boii şi căciula, iar bărbatul ca un Vlad fermecat n’aude, n'a vede, n’a grâul pământului?</p>
<p>—    Vezi, la asta nu m’am gândit.</p>
<p>—    Toate acele cârciumi, vericule, sunt gazde de hoţi, toate acele leliţe sunt drăguţe de haiduci, şi toţi acei cârciumari şi hangii închid ochii şi se fac că nu văd ce fac muerile sau fetele ori surorile lor, numai pentru bani. Acele fiinţe au interes d’a fi credincioase haiducilor şi de a-i ascunde în fundul pământului în loc de a-i vinde, căci haiducii le dau bani mulţi, mai mulţi decât stăpânirea; ei sunt muşteriii lor cei maî cheltuitori, ei ajutătorii lor cei mai darnici. Se întâmplă uneori ca femeia să iubească pe drăguţ până la jertfă, ba se întâmplă iarăşi ca bărbatul să se facă şi el haiduc, dar se întâmplă să se facă Iudă, însă la urma urmelor când s’ar face vânzător, n*ar scăpa nici în gaură de şarpe de isbândirea haiducilor. Câreiumăresele, hangioaicele de drumuri mari, iată cine sunt drăguţele şi gazdele haiducilor. Când s’ar stârpi cârciumele din păduri şi locuri singuratice, să ştii că atunci pier şi haiducii şi hoţii de drumuri mari.</p>
<p>—    Mi se pare că ai dreptate tu.</p>
<p>—    Dacă vrei şi ţii să haiduceşti mult şi bine în codru fără grije şi supărare, trebue să-ţi iei o asemenea drăguţă, şi să-ţi găseşti o asemenea gazdă, căci fără ea te pune bine potera de bună seamă când cu gândul nu gândeşti.</p>
<p>—    Să-mi iau dacă trebue negreşit, răspunse Jianul cam cu inima îndoită.</p>
<p>—    Dacă vrei să aibi o drăguţă mândră şi credincioasă, vrednică de un căpitan ca tine, aide cu mine până la Recea, căci nu departe de acolo se află la marginea codrului aproape de Valea Rea o cârciumioară tocmai bună de ascuns în ea, şi o cârciumăreasă venită de curând cu bărbatul său de dincolo, de peste munţi, tânără şi haitoşe, s'o sorbi într’o lingură de apă.</p>
<p>—    Aide, răspunse Iancu alene.</p>
<p>Auzind acest răspuns, Mereanu dete călcâe calului său ca să iuţească pasul, şi Jianu făcu tot ca tovarăşul său de drum.</p>
        </div>
        <div type="chapter" n="7">
<head>VII. Ileana cârciumăreasa.</head>
           <p>In marginea drumului dintre Horez şi Polovraci, sub piciorul unei muchii de deal acoperită cu păduri seculare, şi la capătul unei mici dumbrăvioare care împrăştia în juru-i o umbră răcoritoare, tocmai alături de malurile unui pârâu râpos, care se numea <emph>Valea Rea</emph>, pentrucă rău mai era spurcatul când ploua şi venea mare, se afla pe la începutul acestui secol un han măricel, cu o curte mare şi largă, în care se vedea tot ce trebue unei gospodării de agricultor cu bun şiart, adică coşare de vite lungi şi spaţioase, poduri de fân fără de sfârşit, pătule lungi şi largi pline cu bucate, coteţe spaţioase de păsări de curte şi de porumbei, şi pivniţe, hrube şi bordee pentru păstratul vinului şi al ţuicei. Cârciuma din faţa drumului nu era tocmai mare, nici băcănioara de alături prea arătoasă, dar casele şi cămările dela spatele cârciumei, care se întindeau într’un şir mare d’alungul curţii, erau îndes-tul de spaţioase ca sa adăpostească pe cârciumâr şi ou familia sa, precum şi un număr însemnat de călători şi drumeţi.</p>
<p>In capul administraţiei acestui han cu bună gospodărie se afla un bărbat ca de vreo 35 de ani, înalt, chipeş şi cu ceafa grasă, care după port şi graiu părea a fi Român de dincolo, iar la tej-ghiaua cârciumei trona ca o regină mare şi tare jupâneaşa Ileana, femeia sa, o leicuţă de vreo 25 de ani, frumoasă şi atrăgătoare ca ispita, care fe-mee uluia pe toţi muştiriii şi călătorii ce beau vin turnat de ea.</p>
<p>Nimic mai vrednic de văzut şi de admirat ca acea coţuşe de femee, şi nici mai ispititor ca aspectul, graiul şi portul acestei fiinţe menite d'a scoate pe Român din fire! Inchipuiţi-vă o femee naltă, grăsulie, cu mers îndrăsneţ şi graţios, cu un cap foarte proporţionat îmbrăcat cu un păr castaniu lung, des şi foarte lucios, peste care era aruncată o băsmăluţă de lână cafenie ornată cu flori multicolore inodată la spate ardeleneşte, de sub care eşiau nişte cozi lungi, groase ca pe mână şi împletite cu panglici roşii ce atârnau pe spate; cu ochii negrii mari ca paharele, cu doi obraji albi, rumeni şi durdulii, în care se făceau două gropiţe când râdea, o gură mică şi mereu surâzătoare, nişte buze rumene ca rumenul bujor, cu nişte dinţi albi şi străvezii ca sideful, cu un gât grăsuliu, rotund şi alb ca pieptul de lebădă, de care atârnau mai multe sălbi şi şiruri de urmuzuri şi mărgele multicolore, cu piept rotund tare şi abundent care se întrevedea pe sub o cămaşe de pânză subţire s’o spargi cu limba, brodată pe la gât şi altiţe cu flori alese în felurite feţe tot după moda ardelenească; cu o talie sveltă şi rotundă încinsă graţios cu mai multe feluri de bete, cu nişte mâini albe şi grăsulii acoperite cu mâneci umflate care se strângeau în mii de creţuri d’a-supra cotului, care, ca şi obrajii avea în mijloc câte o gropiţă; cu nişte degete albe, lungi şi subţiri ornate cu felurite inele de aur cu pietre şi fără pietre; cu nişte picioare mici şi cambrate încălţate cu nişte cismuliţe cochet croite, peste care cădea o fustă de materie de muselină subţire cafenie, împestriţată cu nenumărate flori de culori arătoase, şi un şorţ de filaleu alb şi subţire înconjurat cu mangeturele creţe; închipuiţi-vă un înger de femee atât de frumoasă şi de graţioasă, sprintenă şi mereu veselă, care alerga la cea dintâi chemare, servea cu voe bună pe oricine şi înveselea inima cea mai posacă cu vocea sa răsunătoare ca argintul cel mai curat, cu glumele sale vesele şi nesupărătoare, cu râsul său franc şi sgo-motos, care isbucnea la fiecare glumă, şi cu veselia sa molipsitoare care n'o părăsea mai nici-dată; închipuiţi-vă toate acestea, şi pe urmă gân-diţi-vă puţin, şi de sigur veţi ghici pentruce făcea bărbatul său mai mult alişveriş ca oricare dintre megieşi şi pentru ce lumea venea şi se abătea cale de două poşte ca să bea la Ileana cârciumă-reasa cea frumoasă.</p>
<p>Jupân Ioan, bărbatul său, era un filosof; el vedea pe femeea sa cum se îmbrâncea în glumă cu muşteriii, cum unii o ciupeau şi alţii chiar o sărutau ; lumea spunea că el vedea lucruri şi mai boacăne, adică pe femeea sa ieşind din cămara în care dormeau amândoi, şi furişându-se până la cămara câte unui drumeţ, dela care ieşea a doua zi în zori de zi şi nu zicea nici pis, numai bani să iasă, adică bani mulţi şi galbeni cu zimţi, pe care să-i grămădească şi să-i înghesuiască în fundul şerparului său care nu-l părăsea nici ziua nici noaptea. Unii ţărani susţineau că ea a fost mai mult timp îndrăgostită chiar cu Mereanu, vestitul căpitan de haiduci, şi că bărbatul său ştia, găs-duia pe haiduc şi se prefăcea că nu ştie nimic. Ce să zici? pentru bani omul lacom face multe mişelii!</p>
<p>Cârciuma lui Ion toată ziua era plină pentru că era la marginea drumului, şi drumul era tot mereu bătătorit de chirigii şi care, care transportau sarea la Târgu-Jiu şi Cerneşti, de negustori călăreţi care importau marfa sau exportau grâne pe spinarea cailor pe la pasul Vulcan, şi de megieşii satelor vecine care-şi transportau ţuica şi lâna la Râmnic, Ocna şi Drăgăşani, ori aduceau dela oraşe bucate ce nu se făceau prin partea locului. Cât ţinea ziulica de mare, vinul şi ţuica curgeau într'una din borcane în ulcele şi ciocane şi de acolo în gâtlejurile neîntrerupt setoase ; lăutarii, fluierul şi cimpoiul cântau într’una spre veselia oaspeţilor, şi chiotele şi veselia nu măi aveau sfârşit, căci vinul era bun, ţuica curată, ocaua mare şi cârciumăreasa veselă şi frumoasă; de îndată însă ce se apleca spre înserat, cârciuma se golea ca prin minune, zăbovitorii, mai ales cei care nu erau obişnuiţi cu obiceiurile locului, erau împinşi de umere de către jupân Ioan şi poftiţi mai cu binele, mai cu zorul, să se ducă să-şi ter-mine beţia la cârciuma din marginea satului vecin, şi după ce se golea prăvălia, el însuşi punea obloanele la ferestre, zăvorea uşile, porţile şi toate intrările şi punea sa se stingă toate lumânările dela toate ferestrele ce dau spre drum. Insă acea locuinţă omenească nu intra aşa de curând în liniştea somnului; din contră, îndată ce se stingea lumina în faţă şi cârciuma amuţea, ferestrele tuturor camerilor din curte se luminau ca într’o zi de sărbătoare, şi sgomote vesele voioase mult mai vii ca cele ce se auzeau ziua în partea despre pod, răsbea prin gardul cel mai înalt şi bine lipit ce împrejmuia curtea; şi pe când poarta cea mare ce da în drum se încuia, se descuia portiţa ce da spre pădure şi prin ea se furişau înăuntru mai multe umbre înfăşurate în ipingele negre şi cu pălăriile trase pe ochi. După aceea să te ţii chiote, benchetueli şi chiloman înfundat mai până la ziuă. Intr’acest timp, râsul Ileanei se auzea mult mai vesel şi mai răsunător, şi foarte adesea vocea sa cea melodioasă se armoniza în nişte cântece care robea pe omul cel mai nesimţitor.</p>
<p>Asemenea petreceri nu se întâmplau în toate serile; uneori tăcerea şi monotonia dăinuia d’a rândul mai multe săptămâni; însă când începea veselia,se ţinea lanţ mai multe zile, mai cu seamă pe vreme ploioasă şi friguroasă, când majoritatea muritorilor stau p’acasă, căci nu-i ardea inima să chefuiască şi să benchetuească. Uneori se întâmpla şi pe vreme bună să se întinză lanţul nopţilor celor vesele, însă totdeauna pe vreme ‘fără de lună.</p>
<p>Intr’una din asemenea seri senină dar întunecoasă, cam pe la trei ore după apusul soarelui, us-cioara din dos se deschise fără de nici un zgomot şi doi inşi bine înveliţi în mantale negre intrară în interiorul curţei, trăgând fiecare după el câte un cal de căpăstru, şi după ce aruncară frânele cailor în mâinele unui argat care păzea toată nopticica portiţa ca să vază cine intră, cel ce mergea înainte suia scăricica ce conducea la galeria din faţa caselor despre dreapta, cm siguranţa omului familiarizat cu locurile, iar celalt în urmă, la oarecare depărtare.</p>
<p>—    Cine e? întrebă din fundul coridorului o voce care după timbru sămăna cu a stăpânului casei.</p>
<p>—    Oameni buni, răspunse cel ce mergea înainte.</p>
<p>—    Ce fel de oameni buni? întrebă aceiaşi voce apropiindu-se.</p>
<p>—    Păi d’aceia care-ţi plac d-tale, nea Ioane, răspunse călătorul înaintând spre locul de unde ieşea vocea.</p>
<p>—    Ah! tu eşti, Merene? exclamă Ion, care în fine ieşi în raza luminei ce proiecta ferestrele ce dădeau în coridor.</p>
<p>—    Eu, neicuşorule, răspunse acelaşi călător.</p>
<p>—    Dar numeşti singur?</p>
<p>—    Precum vezi.</p>
<p>—    Cine e?</p>
<p>—    Un prieten.</p>
<p>—    De-ai noştri?</p>
<p>—    Mai încape vorbă?</p>
<p>—    Te pui chezaş?</p>
<p>—    Cu capul meu.</p>
<p>—    Bine, intră.</p>
<p>Mereanu şi prietenul său, care, precum ştim era însuşi Iancu Jianu, intrară înăuntru, şi împreună cu ei intră şi Ion. Înăuntru nu mai era nimeni, a-fară numai de Ileana, care sta pe o laviţă cu capul rezemat de palmă şi ai cotul pe o masă; într’acel timp cămara nu era luminată decât numai de două lumânări de seu, înfipte în câte un sfeşnic de lemn grosolan, căci pe atunci nu dobândise drep-turi la cetăţenie în România nici gazul, nici petrolul, nici rapiţa şi nici lumânările de stearină, pentrucă cele mai multe încă nu erau inventate; cu toate acestea Jianu rămase uimit, uluit şi ca şi cum ar fi fost orbit de scânteele săgetătoare ce ieşeau din ochii pe jumătate închişi ai gazdei.</p>
<p>Iancu abia o văzu şi la minut fu rănit de frumuseţea ei, şi la minut se jură d’a-o iubi cu nebunie şi d'a-i fi sclav până la moarte, dacă o consimţi şi dânsa precum îl făcea să spere Me-reanu. Ileana nu rămase mai nesimţitoare când zări acea frumuseţe bărbătească şi uneori cam sălbatică, dar îndoit mai poetică a fostului zapciu, simţi şi ea că se puse o povoială înaintea ochilor, şi când se sculă după laviţă ca să vie întru întâmpinarea noilor sosiţi, se rezemă de masă ca să nu cadă. Astă simţire reciprocă dură din norocire foarte scurt timp, în cât scăpă privirilor celor străini, adică lui Mereanu şi Ion, şi peste o clipă cei fascinaţi reciproc îşi veniră în fire, şi naturalul de toate zilele înlocui impresiunea din-tr’un moment. Prea târziu însă, căci sorţul şi fusese tras.</p>
        </div>
        <div type="chapter" n="8">
           <div>
<head>VIII. Jianu amorezat.</head>
<p>—    Leică Ileano, strigă Mereanu aruncându-se pe o laviţă în dreptul unei mese lungi de lemn albă şi curată; dă fuga de ne adu ceva mâncă-rică şi băuturică, căci crăpăm de foame.</p>
<p>—    Acu, leicuţă, răspunse Ileana reluându-şi fi-reasca sa înfăţişare, şi numai de cât începu să alerge de colo până colo veselă şi sprintenă, stro-polind spre a pune masa şi ce trebue la dânsa.</p>
<p>Intr’acest timp Iancu, retrăgându-se într’un colţ, îşi pironi ochii spre Ileana, o urmări în toate mişcările ei, spionă toate gesturile ei, nu încetă d’a o mânca cu lacoma sa privire şi d’a-şi răsuci întrona mustaţa.</p>
<p>—    Dar ce stai acolo împietrit, căpitane? strigă Mereanu care începuse să îmbuce din ceea ce i se pusese înainte; ce? nu ţi-e foame? ori ai mâncat la masa lui Verdeş împărat? Iancu nu răspunse nimic, ci se mulţumi numai d’a se apropia de masă şi d’a se aşeza pe un colţ de laviţă în faţa lui Mereanu.</p>
<p>—    Dar tu, Ioane? strigă haiducul cel mâncăcios, adresându-se către gazda casei, care de când intrase în cămară nu încetase o clipă d’a se uita chiondărîş la Iancu şi de a-l măsura mereu de sus până jos cu o căutătură scrutătoare şi bănuitoare, tu ce mai ai? ce stai acolo, ca un poponeţ? oe, s’a schimbat boierul de când nu ne-am văzut? nu mai catadicseşte să se ospăteze cu vechii prieteni?</p>
<p>—    Nu am nimic, răspunse Ioan a lene, dar gândeam c’o să aveţi trebuinţă şl de slujba mea.</p>
<p>—    Ia las, că ne slujeşte ca totdeauna lea Ilinca; vino colea lângă noi să ne ospătăm şi să ne veselim, şi nu-mi mai sta ca o bufniţă în miez de zi.</p>
<p>Ion se aşeză la masă lângă Mereanu şi Iaicu şi începu să mănânce mai întâi tot cu înfăţişarea lui cea tăcută şi posomorită, dar mai pe urmă înfăţişarea sa deveni cea mai vioaie şi mai sgo-motoasă, şi în urmă deveni veselă de tot şi impunătoare. Intr’acest timp Ileana alerga de colo până colo, turna mereu la vin din borcanul său de pă-mânt smălţuit verde şi cu pete galbene, turna în-tr’una în oalele roşii fără smalţ pe dinafară care mereu secau, şi după ce nu mai rămânea vin în borcan, alerga fuga afară, se scobora duduind în pivniţă, al cărui gârlici era aproape, venea cu un vin proaspăt şi turna din nou. Era vrednică de văzut acea fiică a naturei care ştia că era frumoasă şi admirată în momentul în care turna vin în borcane. De ar fi văzut-o un pictor sau un sculptor şi ar fi avut norocirea să imprime dintr’odată toată graţiositatea, toată gingăşia şi toată adorabila cochetărie ce exprima întreaga sa fiinţă în momentul în care turna vin în oala lui Iancu, ar fi făcut un cap-d’operă fără de seamă. Expresiunea ochilor săi, jocul de colori instantaneu schimbat pe obrajii săi, contractarea drăgălaşe a buzelor sale, mlădierea gâtului său de lebădă, palpitul voluptos ce mişca pieptul său, on-dulaţiunea subjugătoare a taliei sale, şi mai ales încovoiarea clasică a braţului său grăsuţ şi durduliu, alb, rumen şi numai gropiţe, când turna vinul din borcan în oală, toate aceste mici amănunte care te pot fermeca numai văzându-le, a-cest întreg de detaliuri erau în stare să fermece pe omul cel mai rece, nu pe un om impresionabil cum era Jianu.</p>
<p>Mereanu, ca şi cum ar fi ghicit şi ca şi cum ar fi vrut să-l subjuge şi mai tare ca să-l facă să devie cu desăvârşire sclav al protejatei sale, strigă:</p>
<p>— Ia vino încoa şi d-ta lângă noi, lele Ileano, că avem vin îndestul şi ne-am săturat doldora; vin, de! mai încoa, stai, surioară, ici pe laviţă lângă Iancu, că e loc gol, şi cântă-ne un cântec d’alea bătăioasele, să îngheţe apa în puţ.</p>
<p>Ileana se uită cu temere la bărbatul său; dar acesta de când mâncase, băuse şi cam apucase purceaua de coadă, nu mai era posacul de mai nainte, ci numai decât strigă şi el:</p>
<p>— Haide, Ileano, vin de ne cântă un cântec haiducesc, d’alea care face pădureţ să hăuiască.</p>
<p>Ileana se grăbi de a da ascultare bărbatului său şi numai decât se aşeză pe laviţă lângă Iancu, faţă în faţă cu bărbatul său, şi începu cu un viers lin şi dulce, care din ce în ce devenea mai puternic şi mai animat, să cânte următorul cântec haiducesc:</p>
<quote type="ballad">
   <emph>
<l>Stau în drum şi mă gândesc</l>
<l>Ce s’apuc cu să muncesc,</l>
<l>Pâinea să-mi agonisesc,</l>
<l>Copilaşii să-mi hrănesc,</l>
<l>Intristat, pe gânduri dus,</l>
<l>Mă suii pe deal în sus,</l>
<l>Şi ochii când mi-am întors,</l>
<l>Mă uitai pe vale'n jos!</l>
<l>Văzui oamenii arând,</l>
<l>Cu plugurile în rând,</l>
<l>Numai pluguleţul meu</l>
<l>La’nţelenit Dumnezeu,</l>
<l>Că doi boi ce-i avusei,</l>
<l>De vreme îi răpusei,</l>
<l>Şi mă rugai de bogaţi</l> 
<l>Care au boi şi argaţi,</l>
<l>Să-mi dea boii într’un ceas</l>
<l>Să ar şi eu loc d'un pas;</l>
<l>Că’n seamă nu m’a băgat!</l>
<l>Atunci şi eu mă ’ntorsei,</l>
<l>Şi întru sine-mi zisei:</l>
<l>Da-va bunul Dumnezeu</l>
<l>Să umble şi plugul meu,</l>
<l>Să pui să'nbrezdesc ales,</l>
<l>Unde-o fi crângul mai des:</l>
<l>Să trag brazda dracului,</l>
<l>Din mai susul dealului,</l>
<l>Până'n capul satului,</l>
<l>Drept uşa bogatului.</l>
   </emph>
</quote>
<p>—    Să trăeşti Ileano, să trăeşti, fata neichii, că frumos mai cântat, strigă Mereanu; de multe ori te-am auzit cântând, dar ca azi niciodată; nici c’am auzit de când sunt aşa ghers frumos.</p>
<p>—    Ileano, zise Jianu, care cât ţinuse cântecul stătuse mut şi cu ochii închişi ca şi cum s’ar fi legănat în brațele unor visuri desmierdătoare, I-leano, ai tu salbă?</p>
<p>—    Ba n’am, căpitane, răspunse Ileana.</p>
<p>—    Na, să-ţi faci una mândră numai de zloţi şi mahmudele de aur.</p>
<p>Zicând aste cuvinte, băgă mâna în brâu, îşi umplu pumnul de monede de aur, şi-l vârî plin cum era în sânul Ileanei, a cărei ie se desfăcuse puţin în dreptul pieptului. Iancu, când simţi că i se atinse mâna de sânul cel călduţ al junei femei, se înfioră din cap până în creştet, dar nu-şi pierdu cumpătul, ci vărsă banii în sânul ei şi apoi se grăbi a-şi retrage mâna ca şi cum l-ar fi ars contactul cu pielea acelei fiinţe învăpăetoare.</p>
<p>Ion văzând una ca aceasta, se posomorî şi vru să zică ceva, dar Mereanu îl atinse cu piciorul peste pulpe, pe sub masă, şi acela se stăpâni şi apoi zise cu voce tare:</p>
<p>—    Cântă-ne cântecul cel nou, cântecul Jianului, adaose Mereanul.</p>
<p>Auzindu-şi numele, Iancu tresări, dar se stăpâni, şi cârciumăreasa începu să cânte cântecul ce urmează:</p>
           <quote type="stanza">
              <emph>
<l>N'aţi auzit d’un Jian,</l>
<l>D'Un Jian, de un oltean</l>
<l>De un hoţ de căpitan, etc.<hi>1</hi>).</l>
              </emph>
           </quote>
<p>— Mai cântă unul, aşa să trăeşti, strigă Jianu ridicându-se în sus, tremurând de emoţie, şi mă jur pe Dumnezeu că ce mi-oi cere, ţi-oi da.</p>
<p> Ileana nu se lăsă să fie mult rugată şi numai decât cântă încă un cântec atribuit tot Jianului:</p>
           <quote type="stanza">
              <emph>
<l>„— Colea, maică, în făgeţel</l>
<l>S’a ivit un voinicel</l> 
<l>P’un cal vânăt porumbel;</l> 
<l>Mă duc maică, după el.</l>
<l>— Nu te duce fata mea</l>
<l>Că o să dai de belea</l> 
<l>Şi-o să poţi ruşine grea;</l>
<l>Căci acel tânăr voinic,</l> 
<l>Călare pe Un cal mic,</l>
<l>Iancu Jianul li zic;</l>
<l>Cum îl văd fetele</l>
<l>El le fură minţile</l> 
<l>Şi le frige zilele.</l>
<l>Că pe câte a iubit,</l>
<l>Pe toate le-a amăgit,</l>
<l>Le-a lăsat şi a fugit.</l>
<l>La Jiu pe unde a umblat</l> 
<l>Câte fete c’a înşelat,</l>
<l>După el că s’au luat,</l>
<l>Urma nu li s’a aflat!</l>
<l>La Olt şi prin orice loc </l>
<l>Câte le-a luat la joc,</l>
<l>Le-a lăsat plângând cu foc</l>
<l>De-mi rămas fără noroc.</l>
<l>„— Fie, mamă, orice-ar fi,</l>
<l>Tot pe dânsul l'oi iubi.</l>
<l>Să rămâi dar sănătoasă</l> 
<l>Că la el merg bucuroasă,</l>
<l>Să mă îndrăgesc cu el,</l>
<l>Că e mândru voinicel;</l>
<l>Să-l iubesc măcar o zi</l>
<l>Şi-apoi fie ori-ce-o fi.</l>
<l>Cine pe haiduc iubeşte</l>
<l>Dumnezeu îl milueşte;</l>
<l>Cine viata i-o jertfeşte,</l>
<l>Dumnezeu nu-l părăseşte.</l>
              </emph>
           </quote>
<p>— Pe viul D-zeu mă jur că nu este adevărat, strigă Jianu sculându-se în sus; Jianu nu e un om amăgitor de fete şi femei; dimpotrivă, el ştie să iubească cu foc şi să, fie statornic dragostei sale; ca să te încredinţezi, na, na şi iar na. Pronunţând aceste cuvinte, Jianu mişcat până la la-crămi, nu se mai putu stăpâni, ci fără a se mai gândi că Ion era de faţă şi că Ion era bărbatul Ileanei, întinse braţele, strânse cu transport pe frumoasa cârciumăreasă la sânul său, îi sărută cu foc obrajii de trei-patru ori, fără ca Ileana să o-pună prea mare rezistenţă, apoi vărsă în poala cârciumăriţei toţi banii de aur şi de argint oe avea strânşi în loc de gloanţe în seleaful brâului sau, şi pe urmă ieşi afară ca o bombă ca să nu să arate de faţă cu cei prezenţi că avea şi el slăbiciuni, că era supus şi el la emoţiuni omeneşti, şi că inima sa, care până atunci păruse a fi de ghiaţă, era înflăcărată ca orice inimă.</p>
<p>—    Cine este acest om? întrebă Ion pe Mereaniu cu un ton cam arţăgos, după ce ieşi Iancu.</p>
<p>—    Ce fel, n’ai ghicit? întrebă Mereanu.</p>
<p>—    Dar de unde?</p>
<p>—    Ia nu mai spune, frăţico.</p>
<p>—    Ştii bine că eu nu prea sunt prooroc.</p>
<p>—    Ştiu, dar de astă dată prea te-ai trecut din cale afară. Rog pe nevastă-ta să cânte cântecul Jianului, vezi pe omul acesta înduioşându-se până la lacrămi după ce nevastă-ta a cântat, şi încă nu ai ghicit.</p>
<p>—    Ce spui? e Iancu Jianul exclamă Ileana radioasă de bucurie şi admiraţiune.</p>
<p>—    Să fie cu putinţă! exclamă şi Ion, el vestitul între vestiţi?</p>
<p>—    Dar ce credeaţi? răspunse Mereanu; dam eu căpitănia în mâna altuia?</p>
<p>—    Ce? azi nu mai eşti căpitan? întrebă Ioan cam îngrijorat.</p>
<p>—    Nu; el e stăpânul cetei, şi te rog, dacă vrei să fie bine de tine, să te porţi cum se cade cu acest om, că dacă l'oi supăra, dai de potcă.</p>
<p>—    Ei, dar ce am de împărţit cu el?</p>
<p>—    Ştii bine ce ai! aceia ce am avut şi eu.</p>
<p>—    Dar ce te-ai apucat să-i spui ce este între mine şi tine?</p>
<p>—    El trebue să ştie tot, că e căpitanul nostru.</p>
<p>—    I-ai vorbit ceva şi despre partea mea?</p>
<p>—    Mai e vorbă?</p>
<p>—    Ei, ce a zis?</p>
<p>—    El e darnic şi nelacom; pentru bani nu stă la tocmeală niciodată.</p>
<p>—    Bun; sunt al lui, dacă aşa e vorba.</p>
<p>—    Numai o racilă e la mijloc.</p>
<p>—    Care?</p>
<p>—    Lui Iancui-a căzut tronc nevastă-ta; o iubeşte ca un nebun.</p>
<p>—    Pe mine? exclamă Ileana cu plăcere şi cochetărie.</p>
<p>—    Dar de unde şi până unde? exclamă Ion.</p>
<p>—    Ce-ţi spune Mereanu, ştii tu că nu e min-ciună; vezi, dacă ai de gând să fii zuliar, ia-ţi fuga, nevasta şi catrafusele şi treci înapoi în Ardeal de unde ai venit; iar dacă ai de gând să fii cuminte şi să strângi bani buluc, atunci deschide-ţi numai chimirul şi nu-ţi mai rostogoli ochii ca un furios cum făcuşi adineauri pentru că bietul om, înflăcărat de dragoste, a îndrăsnit să sărute pe nevastă-ta.</p>
<p>—    Cât ţi-a dat? întrebă Ion pe Ileana întor-cându-se brusc spre nevastă-sa.</p>
<p>—    Na, numără singur, răspunse Ileana vărsând banii din poală în pălăria Iui Ion, care se sculă de unde stătuse pân’atunci şi veni lângă ea.</p>
<p>—    Treizeci de mahmudele, douăsprezece ruble, douăzeci şi cinci de galbeni venetici şi patruzeci şi opt de nisfele de argint! exclamă Ion mai nemulţumit; asta nu e tocmai un dar de căpitan de haiduci ca el.</p>
<p>—    Dar salba? replică Mereanu.</p>
<p>—    Bine zici; ia deşartă şi ce ai în sân, zise el cu ton răstit adresându-se către nevastă-sa.</p>
<p>—    Aceia sunt banii mei ca să-mi fac salbă, răs-punse Ileana strângând cu ambele mâini gura ei.</p>
<p>—    Deşartă, îţi zic.</p>
<p>—    Nu dau nimic, răspunse Ileana cu un ton arţăgos, smucindu-se de lângă bărbatu său.</p>
<p>—    Ileano, ce vrei să se învârtească iar moara de ciomege?</p>
<p>—    Dă-i, Ileano, tot ce-ţi cere, zise Mereanu, dă-i că-ţi dă Iancu alţii.</p>
<p>Auzind această făgăduială, Ileana se supuse cu inima îndoioasă; dar fără opunere, îşi deşartă banii din sân în pumnii bărbatului său şi acesta, după ce-i numără şi se încredinţa că erau 36 lefti, 4 turalii, optsprezece icuşari de aur, un constan-dinat, opt mahmudele şi vre-o cincisprezece ru-biele, se mai linişti.</p>
<p>—    Ei, ce mai zici acum? întrebă Mereanu; eşti mulţumit?</p>
<p>—    Da, dacă o merge totdeauna aşa.</p>
<p>—    Dacă vei fi cuminte, poţi să capeţi şi mai mult.</p>
<p>—    Ce spui?</p>
<p>—    Ai să vezi? ce să-i spui Jianului?</p>
<p>—    Spune-i că-i sunt slugă supusă şi credincioasă.</p>
<p>—    Dar despre Ileana?</p>
<p>—    Intreab-o pe dânsa.</p>
<p>—    Tu n’ai de gând să tânjeşti?</p>
<p>—    Dacă o călca popeşte, eu mă duc să mă culc; iar de nu, roata neunsă scârţie.</p>
<p>—    Ei, dar tu, leică Ileano, ce zici? întrebă Mereanu.</p>
<p>—    Ce să zic, leică? ştiu şi eu, răspunse cotuşea de cârciumăreasă, făcând cu ochii şi gura o mulţime de marafeturi comune tuturor femeilor de soiul ei.</p>
<p>—    Vrei să-ţi faci salbă, ori nu?</p>
<p>—    Tu ce zici? întrebă fosta lui amantă, uitân-du-se ţintă în albul ochilor lui.</p>
<p>—    Eu zic să-ţi faci şi salbă şi malotea şi fel de fel de lucruri mândre.</p>
<p>—    Dacă aşa ţi-e vorba, nici eu nu zic ba.</p>
<p>—    Va să zică ne-am învoit?</p>
<p>—    Da.</p>
<p>—    Şi tu, Ioane?</p>
<p>—    Şi eu.</p>
<p>—    Fără şotie?</p>
<p>—    Fără nimic.</p>
<p>—    Să nu luaţi vorba înapoi, că pe urmă daţi de şugubină.</p>
<p>—    N’avea grijă.</p>
<p>—    Dacă acesta vă e cel din urmă cuvânţj haide, Ioane, să ne culcăm.</p>
<p>—    Haide.</p>
<p>—    După ce rosti acele cuvinte, Mereanu luă de mână pe Ion şi plecă să se culce, iar Ileana rămase singură în cămară.</p>
<p>Acei ce au trăit mai mult la ţară şi au apucat vremile de acum cincizeci sau şaptezeci de ani, pe când codrii erau plini de hoţi şi drumurile mari de cârciumi şi hanuri izolate, vor recunoaşte desigur că nişte caractere ca al lui Ion, al Ileanei şi chiar al lui Mereanu, cu toată urâcioasa lor perversitate, sunt fidel reproduse după natură.</p>
<p>Peste câteva minute Iancu intră înăuntru mult mai liniştit, şi găsind numai pe Ileana singură, tresări, simţi că un fior arzător îi trecu prin inimă şi, după ce-şi mai potoli emoţiunea, zise:</p>
<p>—    Ce, leică Ileano, ai rămas, singură?</p>
<p>—    Da, leicuţă, răspunse Ileana uitându-se spre el cu o căutătură provocătoare şi încurajetoare.</p>
<p>—    Dar bine, unde e Mereanu şi bărbatul d-tale?</p>
<p>—    Au prins la chef şi s’au dus să se culce. Vrei să te culci şi d-ta?</p>
<p>—    Eu! exclamă Iancu uluit, aş vrea, dar ce aş vrea eu, nu ştiu dacă ai vrea şi mătăluţă.</p>
<p>—    Dacă aş vrea eu! exclamă cotuşa prefăcân-du-se că e foarte mirată; ce să vreau?</p>
<p>—    Vrei să-ţi spun?</p>
<p>—    Nu, că bărbatul meu doarme dincolo şi Me-reanu dincoace.</p>
<p>—    Ziseşi adineauri că au prins la chef?</p>
<p>—    Da, dar tot pot să audă. Haide mai bine să te duc în odaia d-tale ca să te culci ca un om de ispravă ce eşti şi mâine mi-ei povesti orice vei vrea.</p>
<p>—    Mâine plec, exclamă Iancu oftând.</p>
<p>—    Aşa de curând?</p>
<p>—    Nevoia mă sileşte.</p>
<p>—    Vezi şiretul de Mereanu cum m’a minţit? el zicea c’o să staţi pe puţin vr’o cinci zile.</p>
<p>—    Dacă ţi-a spus el şi matale nu ţi s’o urî cu noi, om sta şi măi mult.</p>
<p>—    Mie, exclamă şireata aruncând asupră-i nişte căutături cochete şi întăritoare, mie nu mi s’ar urî d'ai sta cât aminul</p>
<p>—    Nici mie nu mi s’ar urî d’a sta lângă d-ta toată viaţa; mă tem numai că drumul e mare, p’aci trec mulţi şi pe mine mă cată d’ancâtele poteraşii stăpânirei.</p>
<p>—    Haide să vezi odaia ce ţi-am pregătit ca să te culci, şi dacă-i vedea-o, sunt sigură că' te vei încredinţa că acolo nu te găseşte nici Han-Tătar.</p>
<p>—    Haide.</p>
<p>După acest răspuns, Ileana scoase dintr’un dulap făcut în grosimea zidului un felinar surd, a-prinse lumânarea dintr’însul, ieşi afară urmată de Iancu, traversă o parte din curte şi se îndreptă spre grajduri d’asupra cărora era un pod mare de zid pentru păstrat fânul. Ajungând în dreptul grajdului, ridică de jos cu o putere superioară sexului său o scară lungă de lemn, o rezimă de podişca dinaintea uşei podului şi se sui cu abilitatea că-prioarei sus în pod, urmată de aproape de Jianu.</p>
<p>Cum intră în pod, puse jos felinarul, luă o furcă dintr'un colţ, dădu la o parte mai multe maldăre de fân până ce dădu de fundul podului care era de scânduri date la rindea şi bine încleiate. Ajungând acolo, scoase din brâu o cheiţă, o vârî într’o broscuţă imperceptibilă, deschise o uscioară cu marginele aşa de bine îmbinate cu peretele, încât nu se putea distinge, şi lăsă să se vază o cămăruţă mică în care se afla un pat alb şi curat, o măsuţă de teiu acoperită cu o poală albă şi curată şi două scaune asemenea de teiu albe şi curate, cămăruţă care în timpul zilei primea lumina printr’o ferestrue ce spinteca plafonul.</p>
<p>—    Iată-ţi culcuşul, zise Ileana dându-se la o parte; dormi sănătos şi mâine cu bine.</p>
<p>—    Ce? te duci, Ileano? întrebă Iancu pe ton trist şi impunător.</p>
<p>—    Da, căci mi-e teamă să nu se scoale băr-bată-meu.</p>
<p>—    Omul cu chef nu se scoală aşa de curând.</p>
<p>—    Nu cunoşti bine pe Ion.</p>
<p>—    Te rog, mai rămâi o leacă, zise Iancu, cu o voce dulce şi galeşă.</p>
<p>—    Ei, iacă stau, dar o clipă numai; ce vrei?</p>
<p>—    Ţi-am mai zis o dată că aş vrea să-ţi spun ceva între patru ochi.</p>
<p>—    Iată că acum suntem îndestul de singuri; spune-mi iute ce ai de spus.</p>
<p>—    Ileano, strigă cu pasiune Jianu; m’ai rănit, m'ai subjugat; te iubesc. Fii a mea, fii stăpâna inimei mele, şi viaţa mea întreagă este a ta.</p>
<p>—    Dar bărbatul meu ce are să zică?</p>
<p>—    Bărbatul tău, dacă vrei, îl fac să tacă pentru vecie.</p>
<p>—    Asta să n’o faci; el e om bun, n'are pentru ce să piară; numai e cam lacom.</p>
<p>—    Ii voi sătura cu prisos lăcomia. Ii voiu da oricâţi bani o vrea.</p>
<p>—    Trebue să aibi bani mulţi!</p>
<p>—    Ce fel, n’ai auzit de comorile Jianului?</p>
<p>—    Ba am auzit.</p>
<p>—    Ele vor fi ale tale, dacă vei vrea.</p>
<p>—    Ştii că Ion mi-a luat toţi banii care mi-ai dat? chiar cei pentru salbă.</p>
<p>—    Lasă, că-ţi voi da eu alţii îndoit mai mulţi.</p>
<p>—    O să-mi dai şi pentru o malotea?</p>
<p>—    Ba bine că nu.</p>
<p>—    Şi pentru rochie şi caţaveică de grodebirlin îmblănită cu samur.</p>
<p>—    Tot ce mi-ei cere.</p>
<p>—    Dacă e aşa, culcă-mi-te binişor şi mâine om mai vorbi.</p>
<p>—    Nu mâne, ci acu; până mâne aş muri. Te rog nu te du, dacă vrei să nu mă vezi mâne pe masă.</p>
<p>Pronunţând aceste cuvinte, îşi încleştă braţele după gâtul Ileanei, o atrase spre sine, şi începu s’o sărute cu foc; ea opuse resistenţă, dar atât de slabă în cât peste o clipă se pomeni că începu să-l sărute şi ea cu acelaş foc şi să se abandone cu totul în braţele lui. A doua zi, în revărsatul zorilor, Ileana ieşi singură din cămara misterioasă cu părul cam vâlvoiu, cu rochia mototolită şi cu ochii cam umflaţi, închise uşa cămării binişor ca să nu facă sgomot, aşeză fânul la loc în dreptul uşii, se coborî pe scară şi apoi se duse să se culpe în cămara sa. Peste zi, când curtea hanului era goală şi bărbatul său împreună cu băeţii stropeau în prăvălie, iar argaţii se duceau cu carele să aducă lemne din pădure, Ileana se întoarse la pod încărcată cu mai multe blide gurguiate pline cu merinde, cu pâine şi o ploscă dolofană plină de vin, pe care le duse în cămara Jianului care abia se deşteptase.</p>
<p>Dintr'acea zi, Ileana deveni amanta şi gazda Jianului, iar bărbatul complicele lor făţiş. Din-tr’acea zi Iancu începu a se purta cu Ileana cu mai puţină sfială şi cu Ion cu mai puţine marafeturi: nu mai dormi în cămăruţa misterioasă de cât la caz de mari temeri, ci în camera frumoasei cârciumărese care de obiceiu dormea singură, căci n’avea copii, şi bărbatului său nu-i plăcea să doarmă la un loc cu femeia sa.</p>
<p>Mulţi bani îl costă pe Iancu astă dragoste, căci Ion se întrecea cu Ileana care de care să fie mai pretenţioşi şi mai lacomi, dar până la un loc mer-seră toate bine. Femeia, care se dă de interes provoacă saţiul mai curând ca aceea ce se dă din dragoste, căci aci mima nu joacă rol mult timp, ci numai senzaţiunile brutale care iute se tocesc. Intr’o zi, cu toate darurile ce poseda Ileana şi cu toată rafinarea sa în arta de a excita, Iancu simţi că a început să se săţieze de acea dragoste atât de costisitoare, şi începu să fie mai greoiu şi să se facă mai surd la auzul pretenţiilor ei fără de sfârşit.</p>
<p>In primele zile, el de nevoe se duse la Polo-vraci, unde îl aştepta ceata sa, căci nu-l lăsa Me-reanu în pace şi se ţinea ciocan de capul lui; dar curând se întoarse ca să se ducă peste trei patru zile şi să se întoarcă cât de curând. După ce însă se mai potoliră lucrurile, începu să se prelungească lipsurile din ce în ce mai mult şi să scurteze pe cât se poate timpul ce petrecea lângă frumoasa sa gazdă. Insă cu cât el se răcea, cu atât ea se înflă-căra şi devenea pe atât mai exigentă, pe cât el se făcea mai puţin pretenţios.</p>
<p>Văzând că nu reuşea să aducă cu binele la supunere cârlanul cel rătăcit, şi ca perspectiva graselor beneficii începuse să se cam micşoreze şi chiar să se sleiască, şireata cârciumăreasă făcu recurs la bărbatul său şi-l îndemnă, să intre în a-renă cu tot saltanatul de scene de gelozie şi de dreptul de bărbat înşelat; însă Jianu nu eră de geaba Jianu; abia codălbi ochii şi-i rotocoli de vreo două-trei ori în orbita lor, şi abia scoase din largul său piept un muget înfricoşat, şi atât bărbatul cât şi femeea înţeleseră cu cine aveau aface, pricepură că mielul era leu, şi că nu era de jucat cu dânsul; puseră dar boturile pe labe, se gudurară ca nişte căţeluşi supuşi, şi se mulţumiră numai cu aceia ce mila lui le acorda.</p>
<p>Iancu după aceia nu o părăsi, nici îi dete o rivală, ci se purtă cu amanta sa mai rezervat, mic-şoră foarte mult merticul sacrificiilor şi-şi văzu mai de aproape de haiducie şi de ceata sa, pe care o organiză în modul cel mai perfect putincios. Cartierul său general iară fu stabilit în mod definitiv în peştera dela Polovraci, iar hanul lui Ion fu ales drept loc de refugiu în vreme de mare pericol.</p>
        </div>
        </div>
        <div type="chapter" n="9">
           <div>
<head>IX. Moartea unei martire.</head>
<p>Era o noapte întunecoasă, ploaia cădea în torente de pământ, fulgerele brăsdau cerul prin via lor lucire, tunetul mugea în spaţiu şi vântul vâjia cu sălbăticie, încovoind copacii şi isbindu-se de colţurile caselor; dar nici noapltea obscură, nici ploaia cea rece şi torenţială, nici fulgerele cu lumina sinistră şi nici tunetele cobitoare, precum nici vijelia ce desrădăcina arborii sau trăsnetele ce cădeau pe pământ cu zgomot îngrozitor, nu opreau pe o fiinţă omenească d’a umbla prin tină, alunecând la fiecare pas şi mergând când în picioare; când pe brânci prin bălării de scaeţi şi prin locuri pline de pietre ascuţite pe lunca dintre Olt şi orăşelul Drăgăşani. Acea fiinţă, după costumul său, compus din o haină albă încinsă cu o cârpă pe la mijloc, şi după părul său cel lung şi resfirat care ondula încotro vântul voia să-l ducă, se cunoştea că era femee. Nenorocita! mai mult desbrăcată, cu capul gol, cu gâtul gol, cu braţele goale şi cu picioarele goale, merse, merse neîntrerupt, până ce intră într’o curte. Intr'acea curte, mai de tot dezgrădită, era o casă mare fără uşă şi ferestre, fără plafon şi învelitoare; era o ruină mare devastată de incendiu, alături de alte două case mai mici tot în ruină, şi în faţa unei grădini, în care arborii erau cu toiul uscaţi şi bălăriile mai înalte decât omul. Nimic nu era bun în acest loc, nimic vesel, nimic vestitor de viaţă; sigiliul în-grozitor al nimicirii era pretutindeni stampilat.</p>
<p>Nenorocita fiinţă ce urmărirăm stătu mai întâi în faţa acelei sinistre ruine, apoi căzu în genunchi şi-şi acoperi faţa cu mânile şi strigă:</p>
<p>— Căsuţa mea, leagănul prunciei mele!</p>
<p>După aceste cuvinte, se agăţă ou mânile şi picioarele de resturile incendiate ale scărei, cu acel curaj şi stăruinţă ce numai nebunia inspiră, şi după ce se văzu sus, începu a călca în picioare tot ce acoperea parchetul; sfărâmături de giamuri, glo-duri de moloz, bucăţi de cărămidă şi chiar crâm-pee de grinzi pătrunse de cue ; trecu peste toate acestea şi nu se opri până ce nu ajunse aproape de o cămăruţă, în pragul căreia căzu iar în genunche, iară îşi acoperi fața eu mâinele şi iară strigă:</p>
<p>—    Maică!... frăţiorul meu! unde sunteţi voi?... Această casă ruinată, iubiţi lectori, era casa Jianului de lângă Drăgăşani; era acel cuib de fericire pe care l-am descris în prima parte a a-cestei scrieri, iar nenorocita nebună era Ancuţa, sora lui Iancu Jianu.</p>
<p>Sărmana copilă, după ce stătu câteva minute nemişcată în poziţia de mai sus, se sculă încetinel, îşi atinti căutăturile către una din ferestre, întinse mânile, surâse şi apoi zise:</p>
<p>—    Da! îi văd... sunt colo amândoi... iată mama, iată fratele meu... ei îmi surâd... mă cheamă! Ce frumos este locul unde sunt ei !... flori, copaci, păsări, soare! iată, mă cheamă!... viu, viu numaidecât.</p>
<p>După aceste cuvinte, făcu câţiva paşi, însă se opri îndată trăgându-se cu groază dinaintea unei viziuni imaginare.</p>
<p>—    Ce vreţi cu mine? strigă ea tremurând cu convuisiune... ce mai vreţi dela mine, răpitorilor?... iarăşi vreţi să mă hrăpiti?... nu, nu; aveţi milă, nu mă chinuiţi cu atâta tiranie; mama mă chiamă, fratele meu mă chiamă; nu vă cercaţi a mă smulge din braţele lor; numai lângă ei este fericirea, numai pe ei îi iubesc... nu puneți mâna pe mine... lăsati-mă... lăsaţi-mă.</p>
<p>Pronunţând aceste aiurări, nenorocita începu a fugi cu repeziciune, ca şi cum ar fi fost gonită de cineva, se împiedică de o grindă şi căzu peste unele sfărămituri cu mâinele în nişte cioburi de geamuri. Durerea ce-i cauză această căzătură o sili să stea câtva timp lungită cu faţa în jos în mijlocul camerii, însă bubuitul unui tunet sgomo-tos o deşteptă din acea dureroasă letargie şi o făcu să se ridice uitându-se cu o căutătură spăi-mântată la mâinile sale, pe care o lucire de fulger i le arătase că erau roşite:</p>
<p>—    Sânge! strigă atunci retrăgându-se cu spaimă, sânge!... de unde este aoest sânge? este sângele maicii mele?... este sângele fratelui meu? nu este aşa, Stoico, nu este aşa blestemate ucigaş că este sângele lor pe care l-ai vărsat tu?... Dar... acest sânge poate să fie şi al copilului meu., .copilaşul mamei! poate că te-au omorît şi pe tine!... Nu, nu se poate; nu! el îţi este părinte, nu putea face o asemenea nelegiuire. Dar Stoico, tu eşti părintele copilului meu, tu nu-l vei omorî... când se va naşte, tu vei avea milă de el şi de maica sa! Ah! sărmana lui maică! câtă durere... câtă amărăciune ai făcut-o să sufere...</p>
<p>Zicând aceste cuvinte, începu a-şi strânge cu amor şi tinereţe sânul ce conţinea în sine fructul atrocităţii lui Cârc-Serdar Stoica, în acel timp o durere vie trecu prin coapsele Anei şi o sili să recadă jos; asemenea dureri le mai simţise mai înainte, şi acum se înmulţeau şi se îndesau atât de mult în cât sărmana fată nu mai putu să respire decât numai prin nişte ţipete sfâşietoare.</p>
<p>—    Iarăşi mă tae! strigă ea suspinând, iar îmi pătrund pieptul cu săbiile lor cele ascuţite, iar se încerc ca să-mi caute, să-mi găsească şi să-mi fure copilaşul...; dar nu, nu, nu vor isbuti. Maica lui va muri mai bine decât să dea copilaşul său gâ-delui.</p>
<p>Nu putu vorbi mai mult fiindcă durerile ce sim-ţea erau superioare suferinţei omeneşti; se cercă a mai îngâna câteva aiurări, dar fu nevoită a ţipa şi a-şi strânge inima cu putere.</p>
<p>Să explicăm în puţine cuvinte cauza acelor dureri extraordinare.</p>
<p>Cum am înţeles din aiurările bietei nebune, brutala crimă a lui Cârc-Serdar Stoica, făcuse pe sărmana lui victimă să rămâie însărcinată. Această întâmplare de o parte, iar pe de alta, desgustul ce-l cuprinsese după doi ani de amor brutal, bestial, sălbatec, siliră pe desfrânatul seducător a face tot ce inima sa denaturată îl îndemna ca să se scape de dânsa şi fiindcă din cauza stării ei mintale nu putea s’o alunge ca pe celelalte obiecte ale distracţiilor sale, când veni dela Bucureşti iarăşi la Râmnic, o luă cu sine şi o duse până la schitul Ostrovului, unde o lăsă sub îngrijirea unei maici bătrâne. Acolo ea stătu toată primăvara şi o parte din vară sub cea mai straşnică pază. Intr’o noapte însă nefericita smintită putu să scape din schit, şi cum se văzu liberă, se ghe-mui în fundul unei bărci ce era gata să plece cu unul din oamenii schitului, şi astfel fără să fie băgată în seamă de luntraş, trecu pe malul opus, şi îndată ce luntraşul se depărtă, ieşi şi ea din barcă şi plecă spre partea aceia unde instin-tul o conducea.</p>
<p>Fără să mănânce, fără să bea, fără să 'se repau-zeze, merse toată noaptea prin noroi, prin ploae şi prin frig, fără să fie oprită nici de ploaia ce începuse de câtva timp să cadă, nici de violenţa furtunei şi nici de asprimea frigului ce se lăsase, ei merse, merse până ajunse la casa de unde fusese răpită. Deşi timpul de a se uşura de însărcinare nu sosise încă, totuşi oboseala de o parte şi frigul ce îndura de alta, sili natura să fie mai grabnică şi să dorească a sosi eu câteva zile mai curând ora naşterii.</p>
<p>Trecem în tăcere sfâşietoarea scenă ce urmă de aci încolo, trecem în tăcere durerile ce suportă nefericita martiră a barbarei desfrânări; vom spune numai că demna de plâns Ancuţa, după o oră de durere ţinea în braţele sale, strângea la pieptul său, încălzea cü focul ce-i lipsea, corpul fiului ei, care, fiind născut fără vreme, şi fiind lipsit de a-jutorul necesar în asemenea moment solemn și de cea mai mică rază de căldură, îndată ce se născuse, murise fără a scoate cel mai mic ţipăt. Muma sa, în accesele sale de mumă, lipsită de raţiunea care să o ajute a cunoaşte realitatea, nu înţelese că ţinea în braţe un cadavru, ci-l umplu de toate mângâe-rile cu care o mumă duioasă desmiardă pe primul său născut şi nu se îngriji a-şi da şi ei a-jutoarele indispensabile trebuincioase în asemenea momente solemne, ci se lăsă în cea mai absolută neîngrijire, astfel că dintr’această cauză încetul cu încetul, învinsă fiind de mulţimea suferinţelor, de lipsa îngrijirilor cuviincioase unei naşteri fără vre-me, de mulţimea sângelui ce pierdea fără de nici un rost, precum şi de frigul ce-i îngheţase restul sângelui ce nu i se scursese din corp, sărmana Ana, sărmana nebună, sărmana martiră, muri şi ea lângă cadavrul copilaşului ei!...</p>
<p>Să ne întoarcem acum privirea dela acest tablou spăimântător, spre a ne întâlni cu fratele Anei în peştera dela Polovraci, unde sta ascuns de vreo câteva zile.</p>
<p>El de îndată ce-şi stabili reşedinţa în pântecele acelei peşteri, se puse cu ardoare să-şi organizeze ceata sa; mai întâi o împărţi în şase cete ca să scape mai lesne de prigonirile poterei şi după aceia le risipi mai în toată ţara, pentru ca cu chipul acesta să isbutească să se desfacă mai des și mai cumplit de duşmanii fraţilor lui. Fiecare ceată fu încredinţată unui sub-căpitan care era îngăduit să haiducească în deosebite puncturi ale țărei sub cunoscuta sa lege, care precum ştim, coprindea numai două articole, adică să extermine tot ce era Turc, Grec şi ciocoi, adică Fanariot şi fana-riosat, şi să cruţe tot ce era Român de orice treaptă ar fi fost. Cât pentru instrucţii, el se căpătui cu şase curieri, a căror credinţă era deja încercată, cari să trepede ziua şi noaptea şi să comunice la timp celor şase căpitănii ordinele sale. Iabraş, Mu-gureanu, Hăldan, Fleşcan, Siotroianu şi Mirea, iată numele căpitanilor celor şase cete care se îm-prăştiară în toată ţara, ca să haiducească în numele şi pe socoteala lui Jianu. Apariţia acestor cete noui atât pe munte cât şi pe câmpie, băgă mare groază în inima Grecilor şi făcu chiar pe cei dela guvern să se-gândească ca să intre în trataţiuni de pace cu teribilul căpitan, al cărui nume devenise celebru. Jianu rămâind numai cu Alexe, Mereanu, Udrea şi alţi 12 viteji, cei mai de frunte din voinicii lui, îi împărţi şi pe aceştia în două cete; pe unii din ei îi rezervă pentru iscoade, şi el cu ceilalţi rămase numai pentru lupte şi călcări, şi se retrase împreună cu ei în interiorul peşterii într-o chilie în care locuise odată un pustnic. Să spunem în puţine cuvinte cine era acel pustnic necunoscut, şi pentru ce şi-a dat el propria sa locuinţă lui Jianu.</p>
<p>Legenda populară pretinde că grota dela Po-lovraci ar avea două guri : una care răspunde în  România, iar cealaltă care răspunde în Transilva-nia. Printr’aceasta intră odată unul din acei Români verzi care luptase sub ordinele faimosului imperatore al Dacilor, Horea, şi se ascunsese a-colo, fiind gonit de înverşunata persecuţiune a cadânelor Austro-Ungare. Acea gură nu era cunos-cută de către toţi; azi existenţa sa este trecuţă în numărul povestirilor legendare, căci prin dese explorări s'a constatat că peştera are fund. Scăpând de goana inamicilor deşteptării Românismului, fugarul nostru rătăci mai mult timp prin nenumărate străzi subterane ale peşterii, dar nu isbuti să dea de cealaltă gaură! Pe când era cu totul disperat şi ameninţat să moară de foame în acel labirint, se aruncă în genunchi şi făcu un jurământ solemn de a-şi consacra restul zilelor lui în post şi rugăciune şi fapte pioase. După această călduroasă rugăciune se sculă în picioare, mai umblă câtva bâjbâind prin întunerec, şi în fine zări în depărtare o slabă rază de lumină, întocmai ca ceea ce prevesteşte apariţia aurorei; asta rază îi umplu sufletul de speranţă şi bucurie şi-i făcu să a-lerge spre ea ca un copil zburdalnic, nesocotind bolovanii şi băltacurile de apă ce întâmpina la fiece pas. Cu cât mergea, lumina se mărea; şi cu cât putea să vază, cu atât ochii săi nu se puteau sătura privind superbele capodopere ale naturei, majestoasele stalactite şi stalacmite ce despărţeau în nenumărate galerii această grotă, şi după a-ceea însăşi splendida panoramă a priveliştei ee-şi desfăşura dincolo de gura peşterei admirabilele sale tesaure. După ce umblă mai mult timp prin locurile învecinate, după ce văzu frumuseţile ce conţinea astă ţară, soră bună cu a sa, după ce cunoscu suferinţele ei cauzate tot de străini, după ce află că Horia şi Cloşca au fost ucişi pe roată ca martiri ai neamului românesc, iar planul independenţei Transilvaniei a fost amânat pentru mult timp, îşi aduse aminte de jurământ, se întoarse la Polovrâci, se călugări în mica mănăstire de lângă grotă, îşi făcu în interiorul acestei peşteri o mică cămăruţă şi o capelă de rugăciune, şi la finele secolului trecut până în epoca evenimentelor ce am descris mai sus, nu mai ieşi dintr’ânsa. Când veni Iancu să caute acolo un refugiu, el îl primi ca pe un oaspete, când acesta îi descrise misiunea sa şi-i desveli planul ce proecta, îl îmbrăţişe ca pe un frate, şi când îi făcu cunoscut nevoia ce avea d’a fi bine ascuns, îi oferi cămăruţa, capela şi tot ajutorul ce ar putea să-i dea. Jianu de când s’a instalat acolo, ajutat fiind de statura şi oarecare trăsuri ce semănau cu ale bătrânului schimnic, îşi făcu un costum cu totul la fel cu al acestuia; tot d’odată îşi fabrică o perucă şi o barbă asemenea cu părul şi barba lui, se îmbrăcă cu acest costum, şi de aci încolo trecu în ochii tuturor vizitatorilor, cari foarte rar veneau pe acolo, drept vechiul călugăr. Adevăratul pustnic îşi făcu o altă chilie în vecinătatea schitului Stănişoara în judeţul Argeş. Pentru ceata sa, Jianu clădi un şir de chilioare în-tr’un loc mai retras, acolo unde începuse un nou şir de subterane.</p>
<p>Căpitanul sta într’o zi în chilia sa în Costumul pustnicului rezemat de un scaun gros de lemn înaintea unei mese pe care era o icoană, o carte; nişte mătănii şi o candelă aprinsă; diverse cugetări triste îl adânciseră în nişte reverii profunde care-l făcură să nu mai vază nici sa auză aceia ce se petrecea în juru-i. Tocmai atunci intră în chilie un călugăr şi apropiindu-se de dânsul îi zise:</p>
<p>—    Bine-aivântează părinte.</p>
<p>—    Ce vrei? strigă Iancu tresărind. Ce caţi părinte? adăogă apoi cu un ton mai blând.</p>
<p>Frate, răspunse acesta, a sosit pentru sfinţia ta la Mănăstire o scrisoare dela Târgu-Jiu, şi am venit să ţi-o aduc.</p>
<p>—    Ad'o încoa frate, răspunse mincinosul călugăr, şi Domnul să te binecuvânteze.</p>
<p>Abia desfăcu această epistolă, abia dispăru călu-gărul şi uşa se redeschise şi unul din cei şase curieri intră cu iuţeală.</p>
<p>—    Scoală iute căpitane, zise acesta; (el cunoştea stravestitura), caută-ţi armele şi tovarăşii, şi urmaţi-mă cât mai curând, fiindcă ceata lui Mirea este în grea primejdie, potera a înghesuit-o într’un colţ de munte dincolo de Bistriţa, şi dacă nu vei alerga în grabă ca să-i scapi, ei sunt pierduţi şi poate cu ei noi toţi, că nu toţi sunt ca noi cu inimă de piatră, ci se pot găsi şi de aceia care de groaza morţii să descopere tainele noastre şi să ne răstoarne toate uneltirile.</p>
<p>—    Du-te de-mi chiamă voinicii şi spune-le că peste un ceas sunt gata, răspunse Căpitanul.</p>
<p>Intr’un minut Iancu deveni iar Jianu în costumul obicinuit şi cu armele sale purtătoare de moarte, şi în mai puţin de o oră fu înconjurat de voinicii lui gata de a sbura la noi biruinţe, înainte de a pleca văzu epistola pe masă, şi în-tr’un colţ al ei citi cuvântul: foarte grabnic; acest cuvânt îl făcu să se oprească în prag şi să o des-facă spre a-i afla coprinderea; iată ce conţinea:</p>
           <div type="letter">
<p>„Soră-ta s’a găsit de către nişte ciobani moartă „în dărâmăturile casei dela Drăgăşani, alături un „copil iarăşi mort, pe care-l născuse de curând. „Dacă vrei să-i dai cea din urmă sărutare, aleargă „la mănăstirea dintr’un lemn şi vei găsi-o în biserică; acolo s’a chibzuit s’o îngroape... gră-„beşte-te”.</p>
              <p><emph>„Moangă”.</emph></p>
           </div>
           <div>
<p>— Ah! sora mea! soră nenorocită! strigă el cu durere; nu am parte nici măcar să îmbrăţişez sărmanele tale rămăşiţe; o datorie mai mare mă chia-mă aiurea, trebue să mă supui ei, fiindcă de ea atârnă o parte din viitorul ţărei mele care este mai nenorocită de cât tine. Alexe, credinciosul meu, adaogă duiosul frate, ştergând din coadele pleoapelor sale două groase lacrămi, du-te tu care ai văzut-o născându-se, şi crescând în braţele tale; du-te tu în locul meu de o îngroapă.</p>
<p>Plânsul şi suspinele ce înecau şi pe unul şi pe altul îi opri d’a mai pronunţa un cuvânt şi îi sili de a pleca fiecare unde erau chemaţi. Jianul apucă spre potecile munţilor, iar Alexe spre vale. Călugării din mănăstire nu puteau vedea ce se petrecea pe lângă grotă, din cauză că Jianu îşi croise un drum prin partea despre nord a peşterei, de unde scoborau în albia plină de bolovani a Olteţului, cale pe care numai oameni ca el şi ai lui puteau să umble fără să se răpue.</p>
<p>Alexe îndată ce se văzu pe drum dete pinteni calului şi se făcu nevăzut într’un nor de praf, şi cum fu acolo, intră în mănăstire, apoi în biserică, unde dete cu ochii de sicriu, lângă care citea un preot bătrân. Văzându-se în mijlocul sfântului locaş, bătrânul ţigan îngenunchiă, sărută faţa cea lividă a sărmanei martire, şi când voi să se ridice, simţi pe umărul său o mână ţeapănă care îl sgu-duia cu asprime. Simţind el sguduitura, se întoarse cu spaimă, şi văzu la spatele său pe Căpitan Duţă, a cărei frunte purta încă cicatrizatul semn al ranei cedobândise de mult în lupta dela vie.</p>
<p>—    Mă cunoşti? zise acesta rânjind. Aşa e, cioară că mă cunoşti bine? mai ales după semnul rănii ce mi-a făcut drept în faţă afurisitul tău de stăpân? Eh? când îl voi avea în mână şi pe el cum te ara pe tine, cu multă sete am să-i sorb sângele!</p>
<p>Alexe înmărmurit se uită la căpitanul poteraşi-lor fără să zică nimic şi fără să se mişte.</p>
<p>—    Te miri ai? adaogă acesta, te miri cum te-am dibuit aşa de bine; să te lămuresc eu; îndată ce ara aflat că drăguţa lui Cârc-Serdar Stoica a răposat, am luat cu mine 60 din cei mai fruntaşi panduri, căci ştiam bine că unul din voi o să vie aici, i-am trimis să se ascunză în acest cuib de măiculiţe, pe urmă m’am dus cu jalbă la zapciul din Drăgaşani unde zăcea trupul acelei frumuşele şi am cerut să-l îngrop aici. Am luat măsuri destul de bune ca să nu bănuiască ceva, şi vă aşteptam când de când să ieşiţi din cuibul în care staţi ascunşi, ca să veniţi să cădeţi în ghiarele mele. Dacă stăpânul tău n’a fost un bun frate, tu vei plăti cu pielea ta învârtişiarea inimei sale, ca o bună slugă ce eşti. Aide, poteraşi, adaogă adre-sându-se slujitorilor ce îl ocoliseră, duceţi-i la temniţa dela Râmnic şi fiţi cu băgare de seamă că hoţul este voinic şi viclean.</p>
<p>A doua zi după cele descrise mai sus, Jianul se întorcea la peşteră triumfător şi mândru de succesul ce purtase; poteraşii fuseseră înfrânţi cu desăvârşire şi ceata lui Mirea scăpată. Când era să intre în peşteră, unul din ai săi îi arătă o epistolă ce era înfiptă într’o crăpătură de piatră. Prin acea epistolă neobositul Moangă îi vestea ares-tarea lui Alexe şi transportarea sa la Râmnic. Astă noutate îl mâhni atât de mult in cât zise :</p>
<p>—    Mai bine pierdeaum tot: ceată, biruință și chiar viaţa, numai pe Alexe să nu-l li pierdut.</p>
<p>—    II vei redobândii zise adevăratul pustnic, care sosise de dimineaţă dela Stănişoara şi intra în chilia lui tocmai atunci când Iancu pronunţa ar ceste cuvinte, îl vei redobândi dacă mă vei asculta pe mine.</p>
<p>—    Mă dau cu mânele şi picioarele legate ţie, numai să mi-l dai.</p>
<p>—    Vino să ne sfătuim.</p>
        </div>
           </div>
        <div type="chapter" n="10">
           <head>X..Pustnicul.</head>
<p>Alexe, dela Mănăstirea dintr’un lemn, fu transportat la Râmnic şi închis în cazarma poteraşilor fiindcă credinciosul lui Cârc-Serdar Stoica găsise de cuviinţă a nu-l duce în temniţă comună ca să nu se facă niscai-va sgomote supărătoare relative la răpirea Anei săvârşită de către stăpânul său.</p>
<p>Camera în care fu aşezat bătrânul ţigan era situată aproape de sala ce servea de cancelarie lui Stoica; ea nu avea nici pat, nici laviţă, nici măcar o mână de pae, şi nici alte deschizături de cât nişte ferestrui zăbrelite ce răspundeau în stradă, precum şi uşa ce corespundea cu cancelaria. Santinela însărcinată cu paza lui, în lipsa Serdarului scotea pe prizonier din camera sa, îl ducea în cancelarie, îl obliga şă şează pe o lăvi-cioară într’un colţ al acelei camere largi şi goale, după aceea se aşeza împreună cu alţi camarazi în jurul celui arestat, şi pentru petrecere se apucau să joace „ce cei”.</p>
<p>Mai multe zile se petrecură în ocupaţiuni de acest fel, fără ca să se întâmple ceva. Intr’acest timp Alexe mai întâi fu liniştit pentru soarta sa, fiindcă era sigur că Jianu va afla şi va lua măsuri de a-l scăpa, însă, după ce văzu că trecură patru zile şi nu se simţea nimic din parte-i, începu a se îngriji şi a se întrista. Cârc-Serdar Stoica în decursul acestor zile nu veni decât odată în Cămara de Divan, şi atunci stătu câtva timp şi plecă fără a face cea mai mică întrebare. A cincea zi soldatul de santinelă spuse lui Alexe că s’a adunat un fel de divan care să-l judece, şi acest tribunal crezându-se îndestul de luminat despre culpabilitatea lui, îl condamnase la spânzurătoare fără a mai găsi de cuviinţă ca să-l înfăţişeze spre a se apăra; asemenea judecăţi se obişnuiau adeseori pe acele timpuri. Această noutate întristă şi mai mult pe bietul condamnat, căci se văzu lipsit chiar de speranţa d’a putea să se apere şi să demaşte ticăloşiile răpitorului stăpânei sale. Pe când dânsul sta adâncit în aceste cugetări întunecoase între păzitorii săi, care se amuzau jucând cărţi în camera Divanului, uşa dinspre curte a acelei camere se deschise şi intră un poteraş tânăr.</p>
<p>—    Ce vrei măi poteraşule? zise soldatul de sentinelă, care se sculase repede crezând că era surprins de vreun vătaf.</p>
<p>—    Vă aduc tovarăşilor o veste bună.</p>
<p>—    Ce veste? întrebară cu curiozitate camarazii lui.</p>
<p>—    A venit pustnicul dela Polovraci încărcat cu o cutie mare plină cu icoane de hârtie zugrăvite cu nişte vopsele albastre şi stacojii de-ţi iau ochii; mai are în acea cutie şi fel de fel de iconiţe şi cruciuliţe de sidef, precum şi mătănii şi multe lucruri sfinte aşa de mândre, în cât de te-ai uita la ele toată ziua, tot nu te-ai sătura şi tot n'ai şti ce să alegi.</p>
<p>—    Ce spui, măre!?...</p>
<p>—    Mai a făcut şi alta, a mai venit şi cu un alt călugăr mai bătrân de cât el, care e tocmai dela Poiana Mărului; acest bătrân are darul ghicirii atât de minunat, în cât le lasă înmărmurit.</p>
<p>—    Ehei frate! şi n’o să vie şi p’aici?</p>
<p>—    Cum nu? ba încă o sa vie curând aci, ca s’aştepte pe Cârc-Serdarul care vrea să le încerce ispitirea proorocească.</p>
<p>Nu apucă să termine poteraşul aceea ce avea să spue, şi iată şi auziră la uşe o voce groasă care pronunţa pe nas următoarele cuvinte:</p>
<p>—    Pentru rugăciunile sfinţilor Părinţilor noştri, Doamne Isuse Hristoase, Dumnezeul nostru, mî-lueşte-ne pe noi.</p>
<p>—    Amin, răspunseră cei din cameră.</p>
<p>După acest răspuns, intră în cameră mai întâi un călugăr încărcat cu o cutie de lemn în spinare, şi după dânsul păşea altul care abia putea să-şi poarte corpul de bătrân ce era.</p>
<p>Cel dintâi avea p[rul alb cum avea, dar cel alt bătrân era cotelie şi purta o barbă albă ca lâna, care-i cădea până la brâu, şi umbla tremurând şi rezemându-se în grosul lui ciomag de-ţi era mai mare mila de el.</p>
<p>Cum îi văzură, poteraşii alergară întru întâmpinarea lor, fiindcă cunoşteau pe sfântul pustnic dela Polovraci, dela care cumpăraseră multe mătănii şi iconiţe, îi aşezară pe nişte laviţe de lemn, îi descărcară de cutiile ce purtau, şi după ce le sărutară mâinile, începură a răsfoi icoanele din-tr’însele şi a se uita cu gura căscată la iadurile cu limbi de foc, la raiurile cu râurile de lapte la sfinţii cu barba d’un cot şi la alte chipuri grosolan zugrăvite. Această preocupare îi adânci aşa de mult într’o mută contemplaţiune, în cât uitară cu totul pe prisonierul care sta în colţ nemişcat şi cu ochii închişi.</p>
<p>Pe când poteraşii scotoceau prin tolba celui dintâi călugăr şi îi făceau fel de fel de întrebări care de care mai naive, celălalt văzându-se cu totul părăsit, îşi roti privirile prin camera cea mare şi întunecoasă, şi zărind pe Alexe ghemuit în colţul său, se uită mai întâi spre poteraşi, şi văzându-i bine adânciţi în bigota lor contemplare, se apropie încet de dânsul şi-i aruncă la picioare o cheie care descue cătuşele; însă acesta în extazul întristării sale, nu văzu nimic şi rămase în starea în care era. Deşi poteraşii erau absorbiţi de frumuseţea icoanelor, între care găsiseră şi câteva tablouri tipărite la Buda, totuşi bătrânul nu în-drăsni să se apropie prea mult de dânsul şi să-i facă semn, ori să-i dea ghes de teamă să nu a-tragă vreo atenţiune bănuitoare, şi lăsând cheia unde o aruncase, se apropie binişor de grupa po-teraşilor.</p>
<p>—    Părinte pustnice, zise în acel timp un pote-raş, multe şi minunate lucruri ne-ai adus acum.</p>
<p>—    Ei, ei, feţilor! ce afi văzut şi ce aveţi să mai vedeţi! răspunse călugărul cel mai bătrân intrând şi el în vorbă şi apropiindu-se de grupa care-i făcu loc cu respect.</p>
<p>Acest viers, deşi tremurând şi cam pronunţat pe nas, avu puterea d’a deştepta din letargie pe Alexe.</p>
<p>—    Acest glas! murmură el în sine frecându-se la ochi.</p>
<p>Nu vă uitaţi numai pe d’asupra, adăugă călu-gărul, căci nu veţi vedea nimic; ci uitaţi-vă mai cu luare aminte de jur împrejurul vostru, căci numai astfel veţi descoperi adevărul care vă va aduce mântuire.</p>
<p>Vocea călugărului şi cuvintele cu două sensuri pronunţate de el, deşteptară cu totul ¡pe Alexe şi îl făcură să fie mai cu băgare de seamă.</p>
<p>—    Luaţi aminte, adăugă călugărul, căutaţi şi uitaţi-vă bine împrejurul vostru, căci scăparea voastră acolo este.</p>
<p>Poteraşii giaba se uitară cu spaimă în jurul lor, căci nu văzură alt decât icoanele şi pe cei doui călugări.</p>
<p>—    Tăceţi, aşteptaţi şi ascultaţi, urmă pustnicul.</p>
<p>Alexe stătu locului şi îşi destupă bine urechile.</p>
<p>—    Aţi văzut icoanele, continuă bătrânul, aţi ales pe cele ce vă plac, dar gânditu-v’aţi la acelea care vă aduc mântuire?</p>
<p>—    Ci ia spune-ne părinte odată care din toate ne aduc mântuire? zise cu nerăbdare un poteraş, căci zău ne-am săturat tot ou făgăduelile. Dacă luăm Sfinţi care sunt îmbrăcaţi ostăşeşte şi sunt călări pe cai, ne pomeneşti de mântuire; dacă cumpărăm călugări cuvioşi ca sfinţia voastră, tot de mântuire ne vorbeşti, şi dacă cumpărăm icoane unde sunt înfăţişate toate răsplătirile celor drepţi şi toate muncile celor păcătoşi, ne îndemni a le lua tot pentru a dobândi mântuirea. Nu mai schimbi şi sfinţia ta cum ţi s’a schimbat vârsta şi mai cu seamă glasul care a slăbit de nu te mai cunoşteam.</p>
<p>—    Ei, feţii mei, feţii mei, vremea pe toate le schimbă şi le slăbeşte, numai gândurile bune nu trebuesc schimbate niciodată.</p>
<p>In acest timp intră Cârc-Serdarul fără a fi va-zut de poteraşi.</p>
<p>—    Eii bine v’am găsit cinstiţi părinţi, zise el după ce se sui pe divanul său; ia apropiaţi-vă încoa să vă vedem meşteşugul, iar voi poteraşi staţi-mi aci să vedeţi şi voi lucruri minunate.</p>
<p>Primele cuvinte pronunţate de Stoica produseră o mare spaimă şi desordine între poteraşi; însă în cele din urmă îi făcură să le mai vie inima la loc şi să se retragă voioşi în colţul unde sta ghemuit Alexe, pentru ca din corpurile lor să facă un zid care sa ascunză pe condamnat ca să nu fie văzut de Cârc-Serdarul. Intr’acest timp călugării se apropiară de Stoica, îi făcură o mătanie profundă, şi după aceia aşteptară ordinile lui cu mâinile la piept.</p>
<p>—    V’aţi lăudat părinţilor că ghiciţi trecutul şi viitorul; aşa mi s’a spus; să fie oare adevărat? ia să vă văz la treabă, zise acesta suindu-se în vârful divanului său şi încolăcindu-şi picioarele sub dânsul. Aide, grăiţi tot ce ştiţi, adăugă Cârc-Serdarul umplând aerul cu aromatul fum ce trăgea din lungul său ciubuc.</p>
<p>—    Eu, mărite boer, răspunse cel d’al doilea călugăr, am dobândit dela D-zeu, prin multă sâr-guinţă şi ispitire, darul d’a citi în trecut şi viitor ca într’o carte deschisă, şi a prevesti fără a greşi tot ce are să se întâmple oamenilor care mă întreabă.</p>
<p>—    <foreign><emph>Pater imon!</emph></foreign> exclamă Cârc-Serdarul minunat.</p>
<p>—    Aşa dar, slăvite boerule, dacă vrei să te încredinţezi, porunceşte a se deschide fereastra despre drum pentru ca să poată umblă duhurile.</p>
<p>Curiozitatea tuturor fu atât de mare în cât ni-meni nu se îndoi d’a îndeplini această cerere. După ce se deschise fereastra, călugărul se apropie de dânsa o privi puţin, şi după ce văzu că gratiile erau destul de largi ca să se strecoare printre ele un om, şi că strada în care da era goală şi nu prea departe de marginea oraşului, făcu un semn unui om care sta ghemuit într’un colţ, şi apoi se apropie de divan, făcând din mâini o mulţime de semne cabalistice în direcţiunea poteraşi-lor care începură a se strânge împrejurul lui şi a tremura de frica ce le inspirau semnele şi blogo-dorelele lui. Insuşi Stoica îşi părăsi divanul şi merse până la laviţa pe care se aşezase ghicitorul. Această laviţă era pusă într’un colţ opus celui în care se afla Alexe şi în faţa ferestrei ce se deschisese; călugărul sta cu faţa spre această fereastră, şi poteraşii şi şeful lor cu spatele spre dânsa, şi cu faţa spre prooroc. Restul camerei rămăsese în stăpânirea prizonierului şi a celuilalt călugăr, care se ocupa în acel moment cu strângerea icoanelor sale. După ce-şi termină cu strânsul, pustnicul se apropie de Alexe, îi şopti ceva la ureche, scoase de sub rasă şi-i dădu două pistoale şi după aceia îi arătă cheia de cătuşe, care încă zăcea acolo unde o aruncase celălalt şi îi zise să-şi desfacă lanţurile şi să aştepte; aceste cuvinte şi mişcări rămaseră nevăzute de poteraşi, absorbiţi fiind de aşteptarea miracolului.</p>
<p>—    Ce vrei, slăvite Doamne, să afli? striga ghicitorul cu o voce detunătoare şi răguşită ca şi cum ar fi ieşit din adâncul unui mormânt; vrei să afli trecutul, vremea de acum, ori viitorul? Vrei să îţi spui ce ai făcut după ce ai scăpat din închisoarea dela Târnova, unde ai fost închis pentru jefuiri făcute la drumul mare?</p>
<p>—    Cine ţi-a spus ţie aste minciuni mă popă? strigă răstindu-se Cârc-Serdarul făcând feţe feţe de mânie.</p>
<p>—    Nu-ţi place să-ţi spun adevărul? răspunse pustnicul; bine, să schimbăm vorba; să-ţi spun mai bine ce ai făcut cu fata dela Drăgăşani? nici asta nu-ţi place; mai bine să-ţi descopăr că acum te gândeşti să mă întrebi unde şi-a ascuns Jianu comorile, ori să-ţi spun ce frumos viitor te aşteaptă în curând?</p>
<p>—    Ştii părinte că sfinţia ta ai pe dracu? strigă Stoica foarte minunat.</p>
<p>—    Se prea poate; spune mai curând ce doreşti? căci duhurile sunt nerăbdătoare, nu aşteaptă.</p>
<p>Dacă aşa ţi-e vorba, descoperă-mi unde şi-a ascuns Jianu comorile?</p>
<p>—    Bine; acum fiţi cu luare aminte, uitaţi-vă... şi vedeţi minunea; căci însuşi necuratul se va a-răta; adu încoa mâna Cârc-Serdare... uitaţi-vă cu băgare de seamă voi ceilalţi şi ascultaţi. Duhule al minciunei, urmă el a zice uitândti-se spre pământ, duhule al răutăţii, arată-te, vino, ieşi la i-veală ca să te vază măria sa: ce zici? nu vrei să te arăţi, îţi este ruşine să dai ochi cu obraz aşa de simandicos? fie, arată-te numai mie şi gră-eşte-mi încet şi deşcoperă-mi tot adevărul. Ce e? ce ăi zis spurcatule? ce minciună uricioasă ai rostit? aide piei, fugi, depărtează-te... să nu te mai văz: nu aştepta ca urgia dreptăţii să te ajungă.</p>
<p>Indată ce auzi aceste cuvinte, Alexe care văzuse cheia şi descuiase repede lanţurile, se sculă în sus, se apropie în vârful degetelor de fereastră, se urcă pe dânsa, şi după ce se strecură printre gratii, se şi coborî jos şi dispăru, fără ca cei din casă care erau adânciţi în contemplarea spăi-mântătorului pustnic, să vadă ceva din ceea ce se petrecea la spatele lor.</p>
<p>—    Iar tu, duhule al adevărului, sfărâmă fiare și drugi de temniţă, şi vino... vino... vino...zise fermecătorul cu o voce surdă care furnică corpul celor ce-l ascultă.</p>
<p>Intr'acest timp o gratie dela fereastră se des lipi binişor fără sgomot, şi lăsă liberă trecerea celui d’al doilea pustnic, care plecând, nu mai avu grije d’a lua cu sine şi sfânta lui marfă.</p>
<p>—    Multe minunate lucruri îmi spui tu, duhule! urmă cel ce mai rămăsese; multe lucruri îmi spui tu despre acest boier, ale cărui trăsături după mână îmi arată ca slovele într'o carte tot ce ascunde Sufletul său; nu-mi vine să cred toate acele ce tu-mi descoperi! A omorît el pe tată său şi pe mama sa la Târnova, locul naşterei sale!... A ucis apoi pe acel bun călugăr dela Bistriţa care îl primise gol, flămând şi fugar şi-l adăpostise în chilia sa, unde îl încălzise şi-l hrănise?!... a făcut el toate aste nelegiuiri numai pentru ca să fure câţiva galbeni?!...</p>
<p>—    Ia treci peste aste fleacuri, şi întreaba-l mai iute despre comoară, zise Cârc-Serdar, pe care a-ceste destăinuiri intime îl înspăimântau groasnic şi îl făceau să tremure, cum tremurau şi aceia ce erau împrejurul său.</p>
<p>—    Să fie adevărat, urmă ghicitorul, că acest ora de când a fost mic până acum a fost asupritorul celui drept, jefuitorul celui sărac, împilătorul celui asuprit?!... Ce spui tu?! ce-mi spui că a făcut mai acum doi ani? a răpit o fată din sânul familiei sale?!... a smuls-o din braţele fericirei ca să o arunce în noianul ruşinei, nenorocirii, durerii şi apoi în ghiara morţii celei mai îngrozitoare!... a făcut una ca aceasta la ilichia lui? adevărat să fie?... urmă acesta cu o voce stinsă, tremurândă, plângătoare şi plină de emoţiunile cele mai du-reroase. Adevărat să fie că acest om plănueşte acum în inima sa a întinde o cursă stăpânului său, ispravnicului său ca să-l răstoarne; el pe care din nimica numai dânsul l-a ridicat până la rangul de Cârc-Serdar? cum? unelteşte el toate acestea pentru ca să-i ia locul?!... Adevărat să fie cum zici tu că acest mare boier va muri în spânzurătoare!... nu, nu, tu eşti un duh mincinos şi nu grăeşti adevărul! fugi, piei, depărteaza-te, ieşi... ie;i...</p>
<p>Zicând aceste cuvinte, se sculă iute, întinse mâinile către un punct nevăzut, începu a alerga cu paşi mari prin mijlocul poteraşilor care-i făcură loc speriaţi spre a goni acel geniu nevăzut şi-l lăsară să se apropie de fereastră şi să se urce pe glasul ei, fără a cuteza cineva ca să-l oprească.</p>
<p>—    Cine eşti tu? strigă atunci Stoica cu groază, ieşind din amorţirea în care căzuse, cine eşti tu acela care ai putere d’a cunoaşte şi cele mai ascunse restrângeri ale inimei!?...</p>
<p>—    Cine sunt? răspunse călugărul; vrei să ştii cine sunt? sunt dracul care ţi-a răpit din ghiară pe Alexe, sunt mai mult decât el, sunt Iancu Jianul.</p>
<p>—    Foc asupră-i, strigă Cârc-Serdarul.</p>
<p>—    Nu vă încercaţi, zise acesta întinzându-şi mâinile armate asupra poteraşilor care alergau zăpăciţi de colo până colo, unii ca să-şi ia din cui pistoalele şi alţii ca să găsească loc de ascunzătoare; staţi pe loc liniştiţi, adaose el cu vocea de-tunătoare, că din potrivă, plumburile voastre s’ar turti în pielea mea. Sunt dres, auziţi voi, sunt dres; să nu vă apropiaţi dar de mine, că cel ce va îndrăzni este mort.</p>
<p>Zicând aceste cuvinte sări pe fereastră, scoborî iute treptele unei scări rezemate de zid, şi dispăru după cotitura unei strade.</p>
<p>—    Alergaţi fuga; alergaţi după el, urlă Câre-Serdarul adresându-se oamenilor săi, alergaţi şi puneţi mâna pe dânsul.</p>
<p>—    Unde e Cârc-Serdarul? unde este Cârc-Ser-darul? strigă căpitanul Duţă, intrând cu repeziciune înăuntru şi împingând îndărăt pe aceia ce voiau să îndeplinească ordinul şefului lor. Stăpâne, o mare minune, o mare nenorocire, adăogă acesta adresându-se către Stoica care îi ieşise înainte. A-ceastă poruncă isprăvnicească îți va spune tot ce s’a întâmplat.</p>
<p>—    Ce s’a întâmplat? ce s’a întâmplat? strigară poteraşii înconjurându-l.</p>
<p>—    Se auzise că s’a zărit pe lângă mănăstirea Surpatele ceata haiducului Jianu, răspunse Dută; azi dimineaţă a alergat o despărţire de vreo cincizeci de panduri în partea locului, şi după oe s’au lovit cu hoţii, vitejii noştri au fost risipiţi ca po-târnichele, fiindcă Jianul era în fruntea lor; însă în luptă isbutiră a pune mâna pe acest cap îngrozitor, îl încărcară cu lanţuri, îl târâră după dânşii şi-l duseră până la o cârciumă din sat, unde stă-tură să îmbuce ceva; soarele era iute şi pandurii fiind osteniţi adormiră, când se deşteptară însă, găsiră în lanţuri în locul grozavului căpitan, un câine. Mirarea şi spaima lor fu mare, însă şi mai mare fu uimirea lor, când un olăcar venit dela Bistriţa, le spuse că o despărţire de plăeşi se întâlnise în pădurea acelei mănăstiri tot cu ceata Iui Jianu, mai tot pe atunci, şi când le spuse că se bătuse şi fuseseră biruiţi, că şi ei, tot ca şi ei, isbutiseră a pune mâna pe Jianu, şi că pe urmă dormiră ca şi ei, dar când se deşteptară găsiră în lanţuri un buştean. Veniră aici cu toţii, spuseră ispravnicului cele petrecute, însă el nu crezu, şi le spuse verde că poteraşii noştri şi-au dai mâna cu hâiducii şi şi-a bătut joc de dânşii, după aceia trimise el însuşi alte cete alcătuite din oameni aleşi numai de el ; râsul lui hu ţinu mult. Un trimes dela Târgu-Jiu veni să-i spue că şi acele cete păţiseră tot ca şi al noştri azi dimineaţă, şi că după ce puseră mâna prin prejurul Tismanei tot pe Jianul, acesta se strecurase din mâinele lor tot în acelaşi chip. In astă vreme; veni ştire dela cei idirt Piteşti că pe lângă schitul Stănişoara au avut şi ei o ciocnire cu Jianul, tot cam în aceiaşi vreme, că puseseră şi ei mâna pe el, dar că şi dela dânşii procletul scăpase. Nu se sfârşi încă bine mirarea ce diprinse pe toţi când aflaseră despre această arătare pretutindeni a aceluiaşi om în aceiaşi vreme ş! îndată veni un vestitor dela Caracal, care le făcu cunoscut că acest hoţ făcător de minuni, călcase ziua nămiaza mare târgul, ucisese pe toţi Grecii şr mai pe toţi ciocoii ce găsise, legase cobză pe toţi poteraşii, şi poruncise înfricoşatului ispravnic a mânca la prânz cu dânsul. Nimeni nu a înţeles cum a putut el să fie pretutindeni şi nicăeri, fiindcă ispravnicul a isbutit a chema după masă pe slujitorii săi ca să pue mâna pe grozavul său oaspete, care se culcase într’o cameră la dânsul, dar când să facă ce a zis, găsi uşile încuiate cum le verigase chiar el çu mâna lui, ferestrele asemenea, şi pe hoţ ia-l de unde nu e!</p>
<p>—    Şi când s’au petrecut toate acestea? strigă Stoica tremurând de groază ca o foaie bătută de vânt.</p>
<p>—    Aseară şi astăzi până la apusul soarelui.</p>
<p>—    Cum se poate?! când chiar acuşica a ieşit d’aci pe acea fereastră ce vedeţi deschisă, după ce mi-a spus nişte lucruri foarte grozave şi mi-a răpit pe Alexe...</p>
<p>—    D’aci? strigă Duţu înfricoşat.</p>
<p>—    Chiar de aici.</p>
<p>—    Dacă e aşa, fără doar şi poate acest om este însuşi dracul.</p>
        </div>
        <div type="chapter" n="XI">
           <div>
<head>XI. Bătălia dela Horezu.</head>
<p>In curând numele lui Jianu se lăţi în toată ţara şi înspăimântă pe toţi bogătaşii. Călcările se succedau una după alta şi nici una nu se făcea fără să fie însoţită de lupte înverşunate, sau de stratageme conduse cu multă dibăcie. Indrăsneala cu care se făcuse acele încălcări ajunsese să fie proverbială, şi repeziciunea cu care se aduceau la îndeplinire devenise uimitoare. Turcii, Grecii şi mai ales ciocoii, acei Români degeneraţi, care, crescuţi ca slugi în curţile boereşti şi îmbogăţiţi printr’o administrare lipsită de bună credinţă şi prin ciupirea continuă a averei stăpânilor lor, reuşiseră a se îmbogăţi, şi pe urmă îşi dăduseră mâna cu împilătorii neamului lor, şi începuseră a contribui din răsputeri spre a face ca jugul ce strivea grumajii fraţilor lor să fi mai îndoit, mai apăsător, aceştia erau duşmanii cei mai prigoniţi ai Jianului; pentru aceştia Iancu era fără îndu-rare; el îşi pusese în minte să smulgă din rădăcini acea buruiană rea şi înveninată adusă din gu-noaele Fanarului, şi ca să reuşească secerase pe mulţi dintr’înşii şi mai pe mulţi îi sărăcise, contrar principiului adoptat de el d’a lua numai trei părţi din ce se găsea la victimele sale ca să nu ră-mâie muritori de foame. Se luptase el sărăcanul ca să stârpească buruiana cea rea a ciocoismului, adică a slugărniciei înjosite către cei mari şi puternici şi a împilării nemiloase a celui mic şi slab, dar cu toată cercarea sa, urmată mai apoi de Tunsu, rădăcina ciocoiului ca şl pirului nu se stârpi, şi din contra mai rău se lăţi.</p>
<p>Văzând că nu trece zi fără călcare, fără jaf, şi fără de prădare, fie acasă, fie în drumul mare, aflând că unele încălcări au început să fie urmate de schingiuiri cumplite şi chiar de omoruri groaznice, contrar vechilor deprinderi ale Jianului care nu mai jefuia şi mai de loc nu omora, văzând că lucrurile pe zi ce trece se îngroşau şi se lăţeau, cei de sus nu mai puteau să stea reci, leneşi şi nepăsători, şi începură să se deştepte şi să se puie în mişcare. Chiar indolenta administraţie a lui Ioan Vodă Caragea vestită în trândăvie ieşi din amorţire, începu să se neliniştească, să se gândească la măsurile ce ar trebui luate spre a face de petrecanie acestui haiduc îndrăzneţ. Atunci Cârc-Serdarul Iamandi, care mai bine de un an fusese rechemat fără voia sa din Oltenia şi înlocuit cu Cârc-Serdar Stoica, crezu că a sosit timpul d’a scăpa de bunul său coleg care-i ştersese o iocma mănoasă, şi puse pe protectorul său, căci precum se ştie fiecare ciocoi avea un protector între boerii cei mari şi era ciracul cuiva, puse zic, pe protectorul său ca să arunce toată vina lăţirei haiduciei Iui Ianeu numai asupra lui Stoica şi să-l desemneze pe dânsul, adică pe Iamandi care-l mai prinsese odată, ca pe singurul om în stare d’a pune mâna pe Iancu Jianu şi d’a stârpi rădăcina hoţiilor lui.</p>
<p>Vodă cum auzi că Iamandi se lega să aducă mort sau viu pe Iancu Jianu, numai decât iscăli un ofis prin care Cârc-Serdarul Stoica era per-mutat dela Râmnicul-Vâlcei la Slam Râmnic, cel mai ponosit dintre judeţe, şi înlocuit cu căpitan lamandi, care nu se dădu lenei, ci numai decât se puse a organiza din cei mai harnici dintre arnăuţi fi panduri o poteră mare şi puternică, care să fie în stare să se lupte cu vrednicie cu îndrăsneţii hai-duci, şi după ce-şi văzu ceata bine armată şi echipată gata de luptă, se puse a afla prin iscoade dibace, tabăra şi culcuşul intim al teribilului haiduc.</p>
<p>Aci însă lucrurile se încurcară şi i se puseră în cale dificultăţile cele mai mari, căci iscoadele sale îi dădură mai multe indicaţii toate sigure, adică toate probabile, dar care se deosebeau una. de alta cât cerul de pământ şi se despărţeau prin distanţe foarte mari. Una îi spuse că ceata Jianului se ascundea în munţii Cloşanilor, alta îl încredinţă că era tăbărîtă prin pădurile Horez şi Polovraci, o a treia că în valea Topologului Intre Râmnicul-Vâlcei şi Curtea de Argeş îşi avea lancu sălaşul; o a patra, că smârcurile Prahovei dintre Posada şi Breaza ar îi găzduind pe teribilul haiduc; a cincea că în pădurile dintre Cricovul sărat şi Buzău, adică între satele Salcia, Lapoşiul, Că-lugăreni, Giurgiuveni şi Tohani s’ar fi aflând culcuşul Jianului şi a şasea că de sigur redutabila ceată a fostului zapciu s’ar fi găsind în preajma Dălhăuţului, adică s’ar fi mutat în apropierea lui Cârc.Serdar Stoica, pe care îl urmărea pentru nişte duşmănii de familie.</p>
<p>Noi ştim că aveau dreptate toate iscoadele căci ceata Jianului, devenind prea mare, fusese împărţită în şease cete care lucrau deosebit, dar în numele şi pe răspunderea fiorosului căpitan; stăpânirea însă nu ştia că erau şase cete în loc de una, şi că Jianu se află de obicei numai într’un loc, şi sbura numai din când în când, aci spre Cloşani şi aci spre Dălhăuţi, că el se punea în fruntea cetelor instalate p’acolo numai ca să facă act de prezenţă şi să fie văzut în toate părţile, şi că de obicei el sta tot la Polovraci.</p>
<p>Iamandi îi ghicise foarte lesne tactica, şi ca să i-o zădărnicească, se hotărî a-i nimici pe rând toate cetele, începând cu cea mai de aproape, şi pentru a-şi ajunge scopul, mai’nainte ca Iancu să simtă pericolul şi să le întrunească pe câte şase la un loc, porni fără de zăbavă spre cea mai apropiată, adică spre Horez.</p>
<p>Pădurea dintre Bistriţa şi Horez, care şi azi stă în picioare, este una din cele mai dese co-druri; ea acoperă toată coasta şi valea munţilor Buila, şi desparte ca cu un perete aproape ne-pătrunzibil cele două monastiri. Poteceaua care azi tae în două strunga întunecoasă, pe la începutul acestui secol încă nu era croită, şi desişul hăţişurilor sale mai nu era spintecat de fiinţe o-meneşti. Acolo erau domni stăpânitori falnicul cerb, căprioara cea sglobie, ursul cu blana deasă, lupul cu ceafa groasă, vulpea cu coada stufoasă şi râsul, dihanie care a devenit de tot rară în vremurile noastre, care pe la finele veacului trecut popula în număr însemnat toate pădurile din judeţul Vâlcea, Gorj şi Mehedinţi!</p>
<p>Pe lângă aceste dihănii, care trăiseră laolaltă de când există pădurea şi se mâncaseră unele pe altele fără să fie de cineva supărate, se pripăşiseră de curând nişte dihănii mult mai lacome, mult mai devastatoare, mult mai ucigaşe şi mai mân-căcioase. Aceste dihănii mai mici şi mai slabe ca multe din fiarele codrului, le spăimântase pe toate şi le pusese pe goană pe toate, căci o mare parte din ele, mari şi mici, căzuseră doborîte de isbitu-rile lor. Acele dihănii se numeau oameni!</p>
<p>Una din cetele lui Iancu Jianu, aceia care hai-ducea prin apropierea cartierului său general şi-i păzea retragerea sa dela Polovraci, se aciuise de câtva timp în inima pădurii dintre Bistriţa şi Ho-rez. Cum aflase Iamandi aşa de curând acea retragere, care dăinuia numai de câteva săptămâni, poate s’o spue numai mocanii săcui care păşteau vitele în sahigburile Builei ce predomină acea pă-dure şi care urau de moarte pe haiducii Români.</p>
<p>Era pe la începutul lunei Aprilie. Codrul abia începuse să se îmbrace şi frunza tânără abia începuse să împodobească bătrânii copaci; pământul era acoperit cu un tapet gros de verdeaţă şi florile cele mai variate şi mai mirositoare împestriţau în modul cel mai drăgălaş întinsa pajişte de iarbă. Tot respira a reînviere şi reîntinerire; eu toate acestea, păsările nu înveseleau aerul cu cântecul lor duios, nici nu umpleau spaţiul cu veseliţi lor ciripit, cu acea muzică cerească şi neimi-tabilă care înveseleşte firea în timpul primăverei într’un chip aşa de drăgălaş.</p>
<p>Dar pentru ce oare? pentru ce acea tăcere? pen-trucă în locul muzicei lor domnea în natură o muzică mult mai impunătoare, dar nici de loc ve-selă, muzica ascuţită şi sinistră a crivăţului care deslipea în mod violent de crăci frunzele uscate de toamnă care încă nu căzuseră, îmlădiau fără de vrere crăcile, rupeau ramurile cele subţiri şi fra-gede şi făceau să trosnească în mod cobitor tul-pinele cele groase.</p>
<p>Sinistru era sgomotul ce producea acea vijelie, înfiorător era flueratul ce producea violența acestui element furios şi dezastruoasă era ruina ce pricinuia, căci în urma sa tinerele vlăstare, frunzele cele fragede, florile de păr sălbatec şi micii copăcei smulşi de furtună zăceau pe pământ lipsiţi de viaţă; dar mult mai sinistru, mai înfiorător şl mai dezastruos era frigul îngheţător ce pricinuia acel vânt ce venea tocmai din zonele îngheţate!</p>
<p>Acea căldură dulce şi binefăcătoare, care cu câtva timp mai înainte înveselise întreaga natură şi înviorase tânăra verdeaţă, într’o clipă se transformase într’un frig de Siberia care pălise toată frunza, ofilise toată floarea şi veştejise toată iarba. Puţin după isbucnirea acelei furtuni, cerul începu să se acopere de nori groşi, soarele dispăru după o pânză nepătrunzibilă, şi tot firmamentul se înzăvoni cu o nemărginită povoială cenuşie. Apoi începu să se ivească fugând, sben-guindu-se, îndesindu-se şi încurându-se în spaţiu, ca nişte albi fluturi în luna trandafirilor, câţiva fulgi de zăpadă, pe urmă ceva mai mulţi, şi iar mai mulţi, până ce deveniră o negură deasă şi orbitoare care se încurau, se rotocoleau, se sbenguiau, orbeau ochii ce isbeau şi acopereau cu un alb şi înfiorător linţoliu de ghiaţă, râzătoarea verdeaţă care desmerdase ochii mai adineaori.</p>
<p>Vai de floricica cea plăpândă! vai de iarba cea, fragedă! vai de bujorul cel fără putere! abia se născuse şi deja mureau, abia văzuse lumina zilei şi deja nemiloasa coasă a timpului se întinsese ca să le secere. Numai bătrânul stejar şi ulmul cel falnic care înfruntase atâtea furtuni şi biruise atâtea vijelii, numai ei se luptau cu bărbăţie con-tra furiosului element şi îşi râdeau cu semeţie de neputincioasele sale sforţări.</p>
<p>In mijlocul acestei lupte furioase dintre elemente, care ascunsese păsările în cuib şi fiarele în vizuinile lor, numai o mână de fiinţe vieţuitoare, o mână de oameni stau cu nepăsare ghemuiţi pe pământ în jurul unui foc mare ce pâ-râia cu vioiciune, răspândind în juru-i vârtejuri de fum gros şi orbitor; numai acei oameni de oţel îşi băteau joc şi de vânt şi de frig şi-şi încălzeau cu voioşie mâinile şi picioarele, nesocotind crivăţul care vrea să se arate că era grozav în luna lui Aprilie. Acea mână de oameni era una din cele şease cete ale lui Jianu, care precum ştim sta în apropiere de cartierul general al căpitanului, spre a-i apăra retragerea. Intr’acest timp se întâmplase ca în mijlocul lor să fie şi căpitanul, căci precum am zis, Jianu petrecea câtva timp în mijlocul fiecăreia din cete şi apoi se retrăgea în sihăstria din peştera dela Polovraci, ca iar să apară şi să dispară ca o umbră.</p>
<p>Ei stau ascunşi într’acea pădure pentru că plă-nuiau să calce pe egumenul mânăstirei Horezu, anume Hrisant, care se credea de toţi că ar fi fost Grec şi foarte bogat. Pe când ei aşteptau apropierea nopţii şi înfruntau cu sânge rece toată asprimea timpului, care pentru gândurile lor era foarte priincios, deodată se auziră, cu tot sgomo-tul produs de vijelie, trei ţipete de cucuvea care puseră în picioare pe toţi haiducii şi chiar pe teri-bilul lor căpitan. Indată ce răsună acest semnal, iată că văzură venind în fuga cea mai mare patru inşi, adică cele patru iscoade puse de santinelă în patru extremităţi ale codrului.</p>
<p>—    Potera! strigară pe rând cele patru iscoade îndată ce sosiră.</p>
<p>—    Vie! răspunse scurt Jianu.</p>
<p>—    Sunt foarte numeroşi, adaogă una din san-tinele.</p>
<p>—    Fie! răspunse Jianu tot cu sânge rece.</p>
<p>—    Au înconjurat pădurea din toate părţile, mai zise altă iscoadă.</p>
<p>—    Nu-mi pasă, răspunse Iancu cu aceeaşi nepăsare.</p>
<p>—    In locul lui Cârc-Serdar Stoica, merge în fruntea lor Cârc-Serdar Iamandi.</p>
<p>—    Ce spui? exclamă Jianu tresărind; dacă e aşa, o să avem o zi caldă de tot! Aduceţi iute desagii cu umpluturi şi cele patru şiuşianele ale mele. Luaţi fiecare câte o flintă şi o desagă, resfiraţi-vă prin pădure, ascundeţi-vă după câte un copac, şi daţi fără milă, căci la dimpotrivă ei milă de noi nu o să aibă. Tu Alexe stai la spatele meu ca să umpli şiuşianele şi tu Zvârlugă să culegi de jos şi să dai lui Alexe pe cele descărcate. Aide băeţi, fiţi cu inimă, ca să ştie ciocoii cine sunt voinicii Jianului; dar băgaţi de seamă, până n’o da ei întâi, voi să nu daţi.</p>
<p>—    Cine să fie acel ce ne-a vândut? exclamă Alexe cu ciudă.</p>
<p>—    Ei cine? răspunse Zvârlugă; ăi spurcaţi de Săcui care se aciuiesc p’aci prin sghiaburi.</p>
<p>—    O să-i fac eu să afle de ce e vrednic Românul când îl loveşti unde îl doare, răspunse Jianu punând mâna pe una din cele patru şiuşianele.</p>
<p>—    Aud fâşieturi prin stufişuri ! zise Zvârlugă.</p>
<p>—    Fiți cu băgare de seamă că se apropie duşmanul, zise Alexe.</p>
<p>—    Aide colo după rădăcina acestui copac şi tăceţi mâlc, răspunse cu cunoscuta sa autoritate.</p>
<p>Puţin după acela se auzi o salvă puternică care sgudui copacii din rădăcini mai amarnic ca fur-tuna, şi în aceeaşi clipă începură să fluere gloanţele printre frunze mai ascuţit ca crivăţul; din-tr'însele multe se înfipseră în trunchiul ce adăpostea pe Jianu.</p>
<p>—    Foc, strigă el cu putere, şi chiar în acea clipă răspunse altă salvă nu mai puţin trăsnitoare care isbucni dinspre pădure spre câmp; după aceia urmă un şir necurmat de salve şi focuri isolate ce isbucneau şi dintr’o parte şi din alta, şi după aceia urmă un şir nesfârşit de ţipete şi de văită-turi sfâşietoare.</p>
<p>Teribilă fu lupta care urmă după aceste salve, teribilă şi fără îndurare; numărul şi vrednicia se luau la întrecere cu pismă şi îndărătnicie, numărul ajutat de putere, vrednicia de iuţeala mişcărilor, şi obstacolele şi adăpostirile ce-i oferea trun-chii copacilor şi desişul crângurilor, toate se răsbo-iau cu de o potrivă pismă, cu de o potrivă hărnicie! Trecu ziua întreagă, zi de primăvară până în seară şi victoria încă nu se hotărâse d’a-şi desemna pe favoriţii săi. Vitejia îşi desfăşura aripile sale o-crotitoare şi spre o parte şi spre alta; poteraşii se răsboiau cu îndărătnicia şi îndrăsneala ce scorneşte speranţa d’a pune mâna după biruinţă pe prăzi ce desigur aveau în stăpânirea lor haiducii, iar aceştia se luptau cu inimoşia desperării ce le inspirau siguranţa cum că după înfrângere nu-i aşteptau alt decât ştreangul sau cel puţin ocna părăsită.</p>
<p>Poteraşii nu vedeau pe haiduci, căci; precum ştim, aceştia erau ascunşi pe după copaci ori Crânguri ; pentru aceea dădeau orbeşte în desişul arborilor; însă descărcăturile lor, deşi orbeşte derir-jate, fiind multe şi des repetate, loveau de multe ori în carne de duşman şi pricinuiau răni, dacă nu mortale, cel puţin destul de dureroase. Haiducii din potrivă vedeau pe duşmanii lor, căci frunzele cele tinere nu erau încă desvoltate, şi mulţi din arbori mai cu seamă tufa purtau încă frunzele lor uscate; ei pe cine ochiau isbeau drept la mir, ştii colea hoţeşte; şi-l culcau la pământ ca să nu se mai scoale; dar din nenorocire pentru ei, poteraşii erau în număr de peste 200, pe când ei erau 12 cu căpitan cu tot; un duşman pica, zece îl înlocuiau. Ceea-ce era mai rău şi mai descurajator pentru dânşii, ei vedeau numărul inamicilor lor şi progresele ce făceau aceştia ca să răsbească până la dânşii, şi vederea aceasta îi descuraja atât de mult, încât dacă n’ar fi fost căpitanul în mijlocul lor şi n’ar fi avut o încredere oarbă în norocul stelei lui, de mult ei ar fi dat dosul şi cine ştie ce s’ar fi ales de dânşii.</p>
<p>Jianu impusese precum am mai spus cetelor lui nişte legi inimitabile, cărora trebuia să se supună tot haiducul sub pedeapsă de moarte. Acele legi prevedeau că în timp de luptă cu potera, haiducul sa-şi încredinţeze absolut soarta numai în mâna căpitanului. Ei să nu aibă nici o grije decât aceia d’a se bate, şi să lase ca numai căpitanul să se îngrijească ca să-i scape de primejdie când primejdia i-ar ameninţa. El impusese tuturor căpeteniilor obligaţiunea d’a alege singur în pădurea în care se adăpostea o potecă numai de el ştiută  şi de nimeni cunoscută prin care să-şi strecoare ceata şi s’o scape de orice pericol la vreme de nevoe. EI se mai îngrijise d’a modula un fluerat particular, semnal cât se poate de distins, pe care să-l scoaţă din buza căpitanului numai în momen-tul suprem al fugii, pe care să-l recunoască toţi haiducii, şi după care focurile să înceteze ca prin farmec şi toţi luptătorii să se grupeze în jurul lui. Aşa dar, deşi vedeau pe inamici că se apropiau mereu de ei, ei dau de foc, descărcau armă după armă, îşi ştergeau frunţile de sudoare cu mânecile cămăşilor, deşi viscolul sufla mai amarnic şi geruia mai cumplit ca iarna, şi umpleau mereu flintele cu mâinile lor aproape îngheţate, şi iar le descărcau ca sa le umple din nou, fără a conteni o clipă, şi nu se clinteau din loc, căci căpitanul era neclintit la postul său şi da vârtos fără cea mai mică turburare.</p>
<p>Ihtr’adevăr vrednic de văzut era Jianul în acel minut! Figura sa era cu totul transfigurată; acea mască de om voios, vesel şi glumeţ, care inspira simpatie şi o atracţiune irezistibilă, dispăruse ca să-i ia locul chipul unei fiare sălbatice încruntată în sânge! Ochii săi se făcuse roşii ca para şi ieşise din orbita lor, muşchii obrajilor săi se contractase spre a se brăsda de nişte cute adânci; buzele sale se învineţise şi se umflase de viscolul ce-1 isbea în faţă, încât plesnise şi din plesnitură curgea sânge mohorât care la minut se închega, adică îngheţa; dinţii săi albi şi lucioşi se contractase într'o scrâşnitură sălbatică, şi spîncenile sale care altă dată da figurei sale seninătatea unei zile cu soare, acum se posomorâse aşa de straşnic, în cât semăna întocmai cu aspectul cerului dintr’acel timp furtunos.</p>
<p>Armele în mâinele lui se descărcau ca dela sine, şi cu fiecare descărcătură el trimetea pe lumea cealaltă câte o fiinţă vie. Ori cui se întâmpla să treacă pe dinaintea-i, pe dată pica trăsnit din senin, şi de câte ori făcea câte o victimă, de atâtea ori posomorîta sa faţă se înveselea de un surâs sinistru, şi de atâtea ori pieptul i se umfla de o bucurie supremă. Alexe la spatele său umplea mereu câte o şiuşianea şi o da stăpânului său care ochia, o descărca şi a arunca jos, ca îndată s’o ia Zvârlugă şi s’o dea lui Alexe. Bătrânul ţigan era prea îndemânatec şi prea sprinten în încărcarea armelor, cu toate acestea stăpânul său foarte a-desea îl întrecea şi rămânea cu mâna goală mai înainte d’a încărca robul său vreo armă! Atunci Jianu smulgea din brâu câte o cartuşe făcută gata, căreia îi rupea cu dinţii vârful, şi deşerta cu grabă conţinutul ei în larga ţeavă a şiuşianelei şi-şi descărca arma, fără să se gândească că rupând car-tuşea, iarba de puşcă intra în contact cu sângele ce ieşea din rănile dela buze, intra chiar în răni şi-i înnegrea buzele pentru totdeauna. Dar de unde să se mai gândească? el de sigur nici nu simţise că i-au plesnit buzele ş‘i că curgea sângele pe bărbia sa.</p>
<p>Cât ţinuse ziua de mare, el ucisese sau rănise de moarte, mai bine de treizeci de neferi, însă nu era deloc mulţumit, căci de mai multe ori ochise pe căpetenia poterei, pe Cârc-Serdarul Iamandi, dar nu putuse isbuti, ci-şi pierduse numai împuşcaturile în vânt. O dată fu aproape să isbutească; Iamandi era călare pe un cal alb care după structură şi inimoşie se cunoştea că era cal arăbesc, şi cu toate că se cam înserase, şi pământul se făcuse alb ca şi calul, totuşi îl ochi şi îl atinse. Calul căzu jos şi începu să se svârcolească în chinurile morţii, dar călăreţul nu fu isbit. El se sculă ier pede dela pământ, şi începu să alerge pe jos din-tr’o parte la alta, fără a înceta d’a îmbărbăta pe luptătorii săi.</p>
        </div>
        <div>
<gap unit="graphic"/>
           <p>Armele în mânele lui se descărcau dela sine, și cu fiecare descăt-cătură el trimetea pe lumea cealaltă, câteo ființă vie. J. Pag. 128.</p>
           <p>Iancu Jianu, - căpitan de haiduci.</p>
        </div>
           <div>
<p>Făcu ceva mai mult: îndrăsni să intre în pă-dure ceeace nu făcuse până atunci arnăuţii săi, scoase din seleaf o pereche de pistoale şi le descărca în stufiş. Una din acele două descărcături fu menită de soartă d’a răsbuna moartea căluşa-nului său, căci merse de se înfipse drept în umărul drept al lui Jianu.</p>
<p>Căpitanul văzând că inamicii năvăleau în pădure şi că el nu mai era în stare să 'dea cu puşca, scoase un răget de turbare şi de necaz, căci pentru prima dată era silit de împrejurare, sau mai bine de ursită, să-şi arate dosul duşmanilor săi şi să părăsească câmpul de luptă fără a rămânea stăpân pe dânsul.</p>
<p>Drept aceia, rupse dintr’un copac o frunză tânără, o băgă în gură şi scoase din ea şi din pieptul său un fluer puternic, modulat într’un mod foarte ciudat, care sgudui toată pădurea şi înfioră pe ori-cine-l auzi. Imediat după aceea opt inşi afară de Alexe şi Zvârlugă alergară să se grupeze în jurul său, opt inşi fiecare mai mult sau mai puţin rănit, dar în stare d’a se putea târî pe picioare. Unul singur nu veni, el se dusele în lumea veşniciei să-şi dea seama de faptele sale bune sau rele.</p>
<p>—    Urmaţi-mă, strigă Iancu sărind împreună cu ai săi, într’o leasă încolăcită de copaci, şi după aceia îşi făcu printr’un nepătrunzibil desiş de hă-ţiş o potecă întortochiată care-l duse pe ei şi pe ai săi, pe o pantă mai mult sau mai puţin repede, până-l scoase dincolo de monastirea şi orăşelul Horezului, de unde se scoborîră în valea apei Teica. Acum, adaose căpitanul care pân’aci tăcuse mâlc, dacă o vrea D-zeu peste trei zile aă ne găsim cu toţii în peşteră la Polovraci.</p>
<p>Rostind aceste cuvinte, Jianu apuca, urmat de Alexe şi Zvârlugă, spre miazăzi, iar haiducii săi se îndreptară spre apus.</p>
<p>Cârc-Serdar Iamandi, îndată ce adversarii săi au încetat d’a mai răspunde focurilor arnăuţilor, dădu ordin să dea pe rând trei salve; după aceia, în-credinţându-se cum că haiducii nu mai vor să răs-pundă, înțelese îndată cum că Jianu sau a sfârşit iarba, ori încearcă să fugă, şi numai decât trimese în toate părţile ordine ca să strângă cercul de înconjurare şi să intre în pădure. Acel cerc nu era deplin şi fără de nici o întrerupere, căci într’o parte două văi adânci şi o coastă înaltă şi dreaptă ca casa împiedeca împreunarea celor două căpă-tâe. Aşa dar cercul se strânse din toate părţile şi numai dintr’o parte rămase pădurea neînconjurată, dar nimeni nu se temea de acea parte, căci după cât ştiau poteraşii localnici şi iscoadele  să-euilor ce-şi petreceau o parte din viaţa lor în mun-ţii Builei, care se ridica ca un perete d’asupra a-celei păduri, acolo se afla o stâncă dreaptă, jumătate împădurită şi jumătate steiu alb şi lucios practicabilă numai pentru vulturi.</p>
<p>Ajungând în marginea pădurii, serdarii poterei fură de părere d’a nu merge mai departe că a început să nopteze, ci să rămâe locului de pază până la ziuă, cu tot frigul ce din minut în minut se înteţea ; Iamandi însă nu împărtăşi acea părere şi intră cel dintâiu în mijlocul bungetului. După ce văzură exemplul Cârc-Serdarului, arnăuţii şi căpeteniile lor secundare nu se codiră d’al imita, dar mereu îi tocau pe cap să se păzească, de teamă să nu cadă în vreo cursă ce le-o fi întins Jianu, în care cursă să piară cu toţii ca şoarecii. Iamandi nu vru să auză de asemenea înfricoşări, şi merse înainte. Ce e drept, de curse nu dădu, dar nici de picior de haiduc, cu toată grijea ce pusese d'a strânge cercul înconjurător în modul cel mai metodic. Merse într’acest chip până ce ajunse în mijlocul pădurii; căpătâele cercului ne împreunate în partea despre miazănoapte se împreunară aproape de inima crângului, şi mergând, văzură la lumina produsă de reflexul zăpezii mai multe pete de sânge care pătau ici şi colo albul linţoliu, găsiră chiar un cadavru de haiduc îngheţat şi pe jumătate acoperit cu zăpadă, dar de restul trupei nu putură să dea cu toate căutăturile cele mai minuţioase.</p>
<p>—    Au fugit! strigă unul dintre căpetenii cu ciudă.</p>
<p>—    Aveţi masalale? întrebă Iâmândi.</p>
<p>—    Dă, Sunt patru crâmpee, răspunse un poteraş.</p>
<p>—    Aprindeţi-le şi să ne luăm dupa urmele făcute în zăpadă, până nu se acopere de ninsoare.</p>
<p>Găsirâ îndată urme; ele erau pe jumătate şterse de noua ninsoare ce căzuse, dar nu să ştersese cu totul ca să nu fie vizibile la lumina celor patru torţe; aşa dar poteraşii putură sa se ia după acele urme şi să meargă până la stuful de hăţiş care se ridica ca un perete nu departe de stânca cea perpendiculară; ajungând în dreptul său, amăuţii se opriră în loc descurajaţi, şi declarată şefilor lor ca nu mai eră chip d’a mai urmări pe haiduci. Iamandi însă nu se luă nici de astă dată după vorba lor, nici se dete bătut, ci dădu crăcile la o parte şi intră cel dintâiu în mijlocul hăţişului, în mână cü o faclă de răşină. La câţiva pași de acolo; zări iarăşi semne de urme, şi merse înainte în bunget fără de teamă şi fără să paţă nimic. Văzând că şeful lor mergea înainte fără să i se întâmple ceva, prinseră şi poteraşii inimă, şi nu se mai înfricoşară de nişte pericole închipuite.</p>
<p>După ce făcu câteva zeci de pasuri, Iamandi, ajungând la piciorul stâncei celei drepte, zări capătul unei cărări întortochiate care se suia chiar pe brâul stâncei, şi zărind semnele urmelor întipărite pe dânsa, începu s’o sue şi el cu multă greutate dar fără şovăire. Exemplul său încurajă şi pe poteraşi, şi-i făcu să se încredinţeze cum că stânca nu era practicabilă numai pentru vulturi, ci şi pentru oameni. Intr'o oră şi jumătate ei se suciră aci la dreapta şi aci la stânga, merseră aci în picioare şi aci pe brânci, până ce se văzură la jumătatea stâncei şi în capătul unei culmi de deal care domina toate împrejurimile, şi se lăsa oblu însă lin şi fără de nici o greutate, încât putea merge pe ea nu un singur om, ci trei-patru unul lângă altul.</p>
<p>Două ore şi mai bine au mers poteraşii noştri pe acea potecă, dar de picior de haiduc nu dădură; descoperise ei locul pe unde se retrăsese duşmanii lor, şi ce e dreptul, făcuse o minunată descoperire, dar aceia ce voiau şi căutau ei, picior de haiduc nu putură afla. Unul din căpitani fu de părere să înceteze cu acea urmărire nefolositoare şi să se întoarcă, însă încăpăţânatul Cârc-Serdar nu primi; se vede spera că o să poată da de locul unde s’au ascuns haiducii, şi merse, merse urmat de poteraşi până ce se scoborî în mijlocul drumului mare dintre Râmnic şi Târgu-Jiului, adică în valea râului Terca. Acolo Iamandi văzu pe zăpadă mai multe urme, unele vechi, altele proaspete, croite în diferite direcţiuni, şi cum le văzu se opri pe loc şi zise suspinând:</p>
<p>—    Ne-a scăpat din mână procletul; haideţi înapoi, şi apucară pe drumul cel mare ce conducea spre Râmnic, adică spre mănăstirea Bistriţa, unde îi aşteptau caii. Ajungând la tact scoase din piept o înjurătură arnăuţească înspăimântătoare, căci primi şi citi o poruncă venită chiar dela marele armaşiu, prin care îi poruncea să lase deocamdată pe haiduci în pace, şi să vie fără zăbavă în Bucu-reşti, pentru a primi noi ordine şi o nouă destinaţie, căci de câteva zile s’a ivit ciuma în ţară.</p>
<p>FINE</p>
     </div>
        <div type="ballad">
<head><emph>CÂNTECUL JIANULUI.</emph></head>
<l>N’aţi auzit de un Jian,</l>
<l>D’un Jian de un Oltean,</l>
<l>De un hoţ de căpitan,</l>
<l>Care umblă prin păduri,</l>
<l>Cu doi-spre-zece panduri,</l>
<l>Cu ghiebe şi cu poturi?</l>
<l>El ia miei dela ciobani,</l> 
<l>Armăsari dela mocani,</l>
<l>Fără plată, fără bani!</l>
<l>Şi pândeşte la strâmtori,</l>
<l>De despoae negustori,</l>
<l>Şi tot prinde la boieri,</l>
<l>De-i curăţă de averi!</l>
<l>Toţi de dânsul că fugea,</l>
<l>Toţi de el se jeluia</l>
<l>La Domnul, la Caragea.</l>
<l>Domnul potira-aduna,</l>
<l>După hoţ el o mâna.</l>
<l>Iar Jianu înţelegând</l> 
<l>Cele ce-i treceau prin gând,</l>
<l>Se îndruma spre Olt fugând.</l> 
<l>Când la Olt, Oltu-i umflai,</l>
<l>Că la munte a plouat:</l>
<l>„— Măi Române, măi podar,</l>
<l>Trage podişca de car !</l>
<l>Să mă duc pe ălalt mal</l> 
<l>Cu viteazul meu de cal.</l>
<l>Trage podul mai d'a drept</l>
<l>Că-ţi trântesc un glonţ in piept.</l>
<l>Nu-mi fii duşman, ci-mi fii frate</l>
<l>De nu vrei un glonţ în spate.</l>
<l>Dar podarul se gândea</l>
<l>Şi cu lene se'ntindea.</l>
<l>Dacă vedea şi vedea,</l>
<l>Jian rostul nu-şi pierdea,</l>
<l>El se arunca înnot</l> 
<l>Cu suflet, m cal cu tot!</l>
<l>Calu ’n apă se lupta</l> 
<l>Iar Jianu cuvânta:</l>
<l>„— Decât să mă rog de prost</l> 
<l>Ca să dea podul pe rost,</l>
<l>Mai bine cu murgul ’n not</l> 
<l>Că şi el e puiu de Olt.</l>
<l>Decât să mă căciulesc.</l>
<l>Mai bine să haiducesc!</l>
<l>Hai, voinice murguleţ,</l>
<l>Nu mai face părul creţ,</l>
<l>Hai la Slatina în judeţ,</l>
<l>Unde gazde ne-om afla</l> 
<l>Şi-amândoi ne-om ospăta!</l> 
<l>Când la gazdă că sosea</l> 
<l>Ce vedea şi ce-auzea?</l>
<l>Potera gazda lega,</l>
<l>De Jianu o întreba.</l>
<l>„— Haide iar murgule, hai,</l> 
<l>Hai la munte sus pe plaiu,</l>
<l>Să scăpăm de chi, de vai!”</l> 
<l>Fugea murgul cât fugea,</l>
<l>Dar potera-l ajungea,</l>
<l>Pe Jianu mi-l prindea</l>
<l>Şi-l ducea la Caragea.</l>
<l>Vai! sărmanul voinicel!</l> 
<l>Sărăcuţ! amar de el!</l>
<l>Căci pe loc mi-l judecară,</l>
<l>Cu lanţuri mi-l încărcară,</l>
<l>Şi'n ocnă mi-l aruncară!</l>
   <milestone unit="footer" type="line"></milestone>
   </div>
        </div>
   <div type="document">
      <div>
<p>CÂTEVA ACTE PRIVITOARE</p>
<p>LA</p>
<p><emph>HAIDUCUL IANCU JIANU</emph></p>
<p>D. deputat Amza Jianu din Caracal a binevoit a ne comunica din arhiva familiei sale următoarele documente ce publicăm în transcriere, privitoare la haiducul Jianu.</p>
   </div>
      <div type="annex" n="1"> 
<p>No. 1.</p>
<p>Craiova, 1738, Martie 16</p>
<p>Mahamet Aga, chehaiarul lui Usian-Paşa, desro-beşte pentru suma de lei 1730, pe Radu Jianu împreună cu femeia lui anume Rada şi cu copiii săi Iancu şi Radu, pe care îi răpise acel chehaiar cu ocaziunea venirei lui împreună cu Usian-Paşa la Cozia contra Nemţilor.</p>
         <p>D’asupra actului în româneşte sunt patru rânduri scrise în limba turcă, pe care d. Al. Pădeanu fost translator la Ministerul Af. Străine, actual cancelar la Cons. din Salonic, le traduce astfel: <quote>„Am vân-dut patru capete din roibii mei călăraşului Căpitan Petre, vechilul Banului din Craiova, pentru suma de 450 lei, bani ce am primit integral, şi pentru care s’a notat aicea. 15 Maiu (?) 1500 Mehemet...” </quote>Originalul e scris pe hârtie subţire cu marca fabri-cei, o coroană şi o stea cu inscripţia <emph>Galliardo</emph>.</p>
<p>TEXTUL</p>
<p>Pentru Radu Jianu împreună cu femeia lui Rada şi cu un copil anume Iancu, şi Radu; care acum cu mergerea mării sale Usăin-Paşa la Cozia pentru izgonirea catanelor: aceştia de mai sus numiţi au încăput robi la mine Mehemet Aga Kehaiaoa Usăin Paşa, şi eu am voit ca să se răscumpere, şi să-i sloboz din robie şi mi-a dat: lei 1770 bani gata de s'au răscumpărat din robie aceste patru capete de oameni mai sus numiţi. Pentru aceea sa fie slobozi în ţara împăratului, şi de către nimenea nici o învăluială să nu aibă; şi de acum înainte să fie slobozi şi când s’a răscumpărat mulţi boieri a fost mărturie care mai jos se vor iscăli, şi eu pentru credinţă am întărit cu pecetea şi iscălitura mea. Craiova, Martie din 26, lét 7246.</p>
<p>D. Zătreanu vornic mart Pătru Zătreanu căpitan mart.</p>
<p>Const. Bălăcescu Vornic</p>
      </div>
      <div type="annex" n="2">
      <p>No. 3.</p>
<p>1815, Mai 29.</p>
<p>Cartea Ispravnicilor judeţului Romanaţi dată la mâna lui Amza Jianul prin care se recunoaşte că acesta, plătind în zărăfie 1700 talere, banii viste-riei domneşti pe care Iancu Jianu, ca zapciu în plasa Balta, avea să-i împlinească, şi dosise în tâlhărie,—se pune în stăpânirea periusiei fratelui său Iancu.</p>
<p>Originalul este scris pe hârtie, având ca semn de fabrică pe o foaie literile I M C, iar pe cealaltă 3 semne în forma de nicovală.</p>
<p>TEXTUL.</p>
<p><emph>Sud Romanaţi.</emph></p>
         <p>După luminată poruncă a mării sale lui Vodă ce ne-au venit pentru talere una mie şeapte sute, banii domneştii vistierii, ce sunt asupra Iancului Jianu care aflându-se zapciu în plasa Bălţii de jos, a dosit în tâlhărie, ca să îndatorăm; pe Dumnealui Slugeru Amza Jianu, ca pe un chezaşiu, ce l-au arătat Dumnealui Slugeru Răducanu Vor-nescu, să-i răspunză, şi în puterea luminatei porunci să facă zapt toată periuşia Iancului, cu care luminat poruncă, apucându-1 pe mai sus numitul boier, nu se împotrivi luminatei porunci, dar de chezăşie cu totul se apără, zicând că nici au avut în ştire când l-a orânduit zapciu Slugeru Rădit-canu Vornescu, nici vreo chezăşie i-au cerut, nici a dat, dar a supus fiind luminatei porunci, banii i s’au dat în zapt toată periuşia Iancului, şi spre a avea şi al Isprăvnicatului sinet, la mână, de răspunderea banilor, pentru care bani ar avea în zapt periuşia Iancului, după coprinderea luminatei porunci, i s’a dat această carte.</p>
<p>1815, Mal 29</p>
<p>Constantin Rosei Clucer . . . (*) Stolnic.</p>
      </div>
      <div type="annex" n="3">
<p>No. 4.</p>
<p>1815, Mai 30</p>
<p>Insemnarea de banii ce avea să împlinească Iancu Jianu când era zapciu în plasa Bălţii de Jos.</p>
<p>Originalul e scris pe hârtie cu acelaş semn de fabrică ca precedentul.</p>
<p>TEXTUL.</p>
<p>de la Zărăfia Judeţului.</p>
<p>Foae de bani ce avea să împlinească Dumnealui Jianul, când era Zapciu în plasa Bălţii de jos.</p>
<p>Tal. Bani</p>
<p>1718 45 Din dăjdiile de Octombrie, Noembrie şi pe Decembrie 13, dăjdiile din August şi</p>
</div>
      <gap unit="extent" n="4"/>
   </div>
        </div>
</body>
     <back>
        <div type="notes">
           <note>Socoteala acelor bani să se caute în revista pentru Istorie, ar-hiologie şi filologie. Anul I. Vol. I. Fascicula I, pagina 237 şi 238 precum şi la finele nuvelei: Moartea lui Jianu.</note>
           <note>Zapisul de descărcare se află înserat în toată întregimea sa în Revista pentru istorie, argeologie și filologie de Gr. G. Tocilescu, anu II, volumul I, fascicula I, pagina 237 şi la finele nuvelei: Moartea lui Jianu.</note>
           <note>Faptă adevărată; prin asemenea cuvinte; spun bătrânii, distingeau Tunsu şi Jianu pe Greci şi Români</note>
           <note>Cuprinsul întreg al acestui cântec este publicat la sfârşitul nuvelei „Moartea lui Jianu”.</note>
           <note>Semnătură indescifrabilă.</note>
        </div>
     </back>
  </text>
</TEI>
