CATASTIHUL AMORULUI

O PREFAțĂ CARE NU ESTE PREFAțĂ

Scena se petrece în capul servitorelui dumneavoastră.

La dreapta și la stîngă paradoxe, reflecțiuni, proiecte, fragmente începute1, suveniri, speranțe, căințe.

în scurt niște mobile de simpli creeri, dar de ajuns.

Așezat înaintea unei mese, eu privesc cu un aer mulțumit un splendid soare care se joacă printre sticlele ferestrei mele.

În acest timp, următorul dialog se angajează între oaspeții creerilor mei, al căror scurt inventar avui plăcere a vi-l așterne mai sus.

Lenea

Ce frumoasă, ce veselă zi! Bătrînii arbori din Băneasa cată să aibă în această dimineață reflecte de sărbătoare... Ia-ți pălăria, bastonul și vino cu mine, tu.

Rațiunea

N-o asculta! Editorele tău așteaptă, chiar în această dimineață, primele făscioare ale cărții ce tu i-ai promis. Au să mai fie zile frumoase! N-o asculta!

Lenea

Mîine va ploua, — și așa doo lune necurmat... Ce mai lucru, cînd vei înegri cîteva pagine din o hîr-tie neofensivă; nu-ți este rușine să preferi frumusețile îndoioase ale stilului tău, splendorilor strălucitoare ale naturei. Eu d-aci văd eîmpiile în cari înverzește griul nou. Masa e pusă la birt. Cotleta cîntă, frigîndu-se. Hossanah al lăcomiei! Vinul rîde în vesela butelie... Să plecăm, îți zic, și dă dracului secătura ta de volum!

Vanitatea

Secătură!... secătură!... Lesne de zis.

Rațiunea

Cînd cineva promite, împlinește.

Lenea

Cînd soarele invită, cineva primește.

Voința

Ei! bine, da!... la dracu!... Voi lucra, voi... (Lenea taie fraza printr-o căscătură).

Voința

Intrerupțiunile tale nu vor ajunge niciodată la înălțimea disprețiurilor mele.

Lenea

Un desfid!

Voința

Ia-ți pana, înmoai-o în cerneală, scrie un titlu...

Nehotărîrea

Un titlu... Un titlu... e lesne de zis... N-auzi? tu! Deșteaptă-te!

Imaginațiunea

Iar!... ce meserie!... ce vrei tu? Un subiect pentru carte?

Vanitatea

Da, ceva mai nou, mai original, mai viu, mai spiritual, mai...

Rațiunea

Cine vrea prea mult, n-are nimic.

(Lenea face să s-audă o a doua căscătură)

Spiritul

(care pînă aci strălucise numai prin lipsă-i).

Ci așteaptă ca să căști momentul în care îți vei reciti opera.

Vanitatea

Am prea mult bun gust ca să fac una ca asta.

Voința

Aidi! titlul, un subiect!

Imaginațiunea

Ceva de-naltă fantezie... Ceva fantastic... Morții vii .

Vanitatea

Prea frumos titul!

Rațiunea

Vesel mai cu seamă.

Imaginațiunea

Dacă e așa ceva serios. Incercări asupra cauzelor decadinței...

Rațiunea

Publicul nu se mai înșeală cu aseminea încercări.

Imaginațiunea

Lăsați-mi dar timpul să caut altceva...

Lenea

(privind în tavan)

Uite! o pînză de păianjin!... o muscă cade într-însa: Asta e prea curios... Oh! dar tot ce poate fi mai curios.

Imaginațiunea

O să mă lași să lucrez?

Rațiunea

Doosprezece ore și jumătate, și nici un rînd încă! E ceva scandalos!

Imaginațiunea

Asta nu este greșeala mea, nu-mi mai dau pace.

Lenea

Încîntător era prînzul de ieri... și acea mică damă blondă?

Rațiunea

Ea este înțeleaptă, domnule.

Vanitatea

Vorbă să fie!

Rațiunea

Fatuitate, nerodule. Ea nici nu te-a văzut.

Lenea

Niște dinți ca sideful.

Spiritul

Ba ce!

Rațiunea

De vei mai urma te numesc... gogoman!

Vanitatea

Grație! iertare!

Rațiunea

Cu condițiune că vom începe să lucrăm.

Imaginațiunea

Am găsit!... un uvragiu de estetică... Arta privită în raporturile sale cu civilizațiunea .

Rațiunea

(cu asprime)

Ai să treci drept nebun.

Imaginațiunea

Ce preferi dumneata?...

Rațiunea

Orice, — numai să fie altceva.

Imaginațiunea

O istorie a revoluțiunii din 1848.

Spiritul

Ca să superi pe cei ce au luat parte într-însa și i-au uitat principiile!

Rațiunea

Desigur își bat joc de mine aci!

Vanitatea

Cuvîntul nu este poate înțepător?

Conștiința

(aparte)

Sunt în dimineața asta tîmpită!...

Vanitatea

Mergi! Mergi!

Lenea

Te asigur că puțină preîmblare ți-ar face bine... prea puțină... Cît timp îți trebuie ca să fumezi o țigară... In treacăt ne vom urca la...

Rațiunea

O oră, domnule, o oră!

Conștiința

Cu toate acestea este adevărat. Dacă lectorele ar ști supliciul ce îndurăm pentru el.

Spiritul

Cu condițiunea de a ne răzbuna.

Vanitatea

Nu mai crez. După acum văz pe lectori dînd din cap cu mulțumire. Un surîs aprobător zboară pe buzele lor.

Voința

Mergi! Mergi!

Imaginațiunea

Am găsit un titlu: Misterele căsătoriilor .

Rațiunea

D. Aricescu (1862).

Lenea

Ah ba!... un păr alb... Trebuie să-l smulg... Hop! L-am smuls... Primul, vai! De unde vii tu, mizerabile? Au durerile inimei te-au deseolorat fără timp?... Durerile inimei! Aceasta mi-aduce a-minte pe mica damă blondă de ieri... Ea nu este din acelea care să admită în luxosul ei păr niște asemenea nepoftiți!

Rațiunea

Ea este înțeleaptă, domnule!

Vanitatea

Se știe, tu ai spus-o deja.

Rațiunea

știi că te prinde să faci pe învingătorul! — Auzi acolo! Un om care începe a-și smulge perii!

Voința

Mergi! Mergi!

Imaginațiunea

Am nemerit... Bucureștii viitorului .

Rațiunea

Ce norocire! N-aveam lipsă decît de a rumega.

Vanitatea

Ce-nțelegi dumneata prin acest infinitiv?

Rațiunea

înțeleg că ai timp să tratezi acest subiect altădată, mai tîrziu!

Lenea

și de ce oare să nu înceapă acum?

Vanitatea

Cu neputință! Lumea se ocupă prea mult de prezinte și prezintele este prea demn de a se ocupa da dînsul, ca să o poată momi viitorul.

Rațiunea

Doo ore și hîrtia este încă virgină!...

Lenea

Negreșit; această cadră este pusă strîmb. Cu toate acestea recomandasem să n-o miște din loc... Este gingaș acest tablou. Un colț de peisaj... Un lac... Soare... Ar zice cineva că este lacul de la... zău, mi-am uitat... ții tu minte?... Dacă m-ai fi ascultat, poate am fi fost acolo acum.

Conștiința

Datoria te leagă.

Imaginațiunea

În van caut, nemic...

Lenea

Așa se cade

Imaginațiunea

Renunț.

Rațiunea

Așa tu nu ți-ai ține cuvîntul?...

Imaginațiunea

(cu descurajare)

Atunci dar, fă un roman!...

Rațiunea era negreșit să replice la această exclamațiune supremă, dar răspunsul său fu tăiat printr-o lovitură seacă dată în ușa mea.

— Intră! strigai eu cu graba unui om fericit a scăpa de o luptă intimă.

II.ARTA DE A ÎNCEPE UN ROMAN

Vizitatorul intră și salută.

— Domnule, am onoare...

— Servitorele dumitale, Domnule.

— Dacă mi-am luat libertatea de a mă prezintă domniei-voastre, cu toate că vă sunt cu totul necunoscut, aceasta am făcut-o pentru că am a supune apreciațiunii dumneavoastră un lucru care, fără vanitate, va avea cel mai mare succes.

— Binevoiți a ședea, Domnule.

și eu luai atitudinea aleasă, care este de cuviință în aseminea caz.

Tot văzînd cineva originali de orice etate, de orice proveniență și de orice sex, capătă o doză de resig-națiune, gata la toate sacrificiurile.

întrebați pe directorii de teatruri!

Omul meu cu toate acestea își trăsese ochelarii. Era dar să fie ceva de citit.

Doamne!

După ochelari, el scoase la maidan un manuscris. Nu mai era glumă!

Apoi, adăugind:

— Domnule, nu știu dacă ai făcut o băgare de seamă?

— Nici eu nu- știu!

— Ai să știi.

Băgarea de seamă este aceasta. S-a compus conductori de toate felurile. Lăsînd la o parte pe toți acei cari mină pe voiajori în cele cinci părți ale lumii, mai sunt, nu este vorba, despre noi cari n-avem de cit conductorele d. Papazoglu5 pe Dunăre, mai sunt, zic, conductorele comerciantelui, contribuabilelui, sculpto-relui în piatră, geometrului...

și altele multe!

Numai profesiunea de romanțiar a rămas virgină de orice indicatoare. și cu toate acestea n-ar avea ea oare tot atîta nevoie ca ori care alta?

Poate și mai mult!...

— Mă iartă Domnule, nu mă putui opri de a observa importunului meu, dar romanțiarul cată să se inspire din propriele sale fonduri, iar nu de o regulă banală.

Nu se-nvată Cnm fn talant.

— In adevăr, Domnule... Se vede bine că n-ai studiat ca mine, în curs de mai mulți ani, operele cari compun colecțiunea romanțiarilor contimpurani.

— Mărturisesc...

— Ei bine! eu am executat această gigantică lucrare; din ea a rezultat pentru mine certitudinea că cineva poate desigur nota, clasa, înregistra toate pro-cederile cu cari s-au servit scriitorii stilului.

Aceste procederi fiind notate, nu-mi mai rămîne decît a deduce din ele niște regule, formulate metodicește și însoțite de exemple spre a fi susținute.

— Drace! Dar în acest chip opera dumitale va trebui să fie grozav de voluminoasă.

— Ea va fi, domnule, îmi fac o glorie.

Este ceea ce m-a hotărît să o despart în mai multe părți, din care am onoarea a vă supune pe cea dintîi.

Bravul om îmi arată manuscrisul care mă înspăi-mîntase așa de mult.

Nu mai era mijloc de a-l evita; mă înclinai.

— Domnule, adăugă el, cu totul în contra opiniunii ce Racine a expres într-un vers celebru, eu crez cu tărie că începutul în orice lucru este tot ce poate fi mai dificile.

Am crezut dar de a mea datorie să fac o dezvoltare cu totul specială acestui punt al lucrării mele.

Eu o intitulez: Arta de a începe un roman.

— Ce vorbești! zisei eu, surîzînd că se nemerea așa de bine cu ceea ce proiectam să fac.

— Am stabilit, domnule, doosprezece stiluri principale, de care se poate lega toate celelalte.

și mai înainte de a putea eu manifesta o consimțire sau un refuz, ciudatul vizitator începu să citească.

Primul stil — Stilul burghez

Acest stil a fost cultivat de romanțiarii, mai cu seamă francezi, căci cît pentru ai noștri, mulțumită Domnului, nu-i avem decît în perspectivă pînă azi, a fost cultivat, zic, cu furie, de la 1830 pînă la 1845.

El a făcut deliciurile foiletoanelor. Puțin căzut în disuetudine, dar încă scump la.fabricanții de nuvele.

Iartă-mă dar, Domnule, să-ți dau cîteva modele culese din romanele străine, căci pentru cuvintele de mai sus, mi-a fost cu neputință a le culege din Mistere din București , Elena , Manoil , Catastrofa boerilor , Misterele căsătoriei , și altele tot ca acestea.

Model: — Intr-o rîzîndă dimneață din luna mai 18... o jună copilă străbătea Puntea-Regală, cu un pas repede, și trecea grila grădinei Tuileriilor, care se deschide pe chei.

îmbletul său elegant fără afectațiune, arăta o origine aristocratică, deoarece chipul său, cu cochetărie încadrat într-o pălărie de mătase cenușie, trăda o vie agitațiune interioară... etc.

Al doilea stil — Stilul historic

înflorea în Francia în timpul marii perioade romantice.

Vor reveni la el.

Model: — Ludovic XIV revocase edictul de la Nantes.

Protestanții izbiți de această noo măsură se expatriau cu grămada, ca să scape de violența morală ce li se impunea.

Grav minut, în care soarele marelui rege, declinînd la orizonte, era învăluit de ceața intoleranței și a fanatismului.

Această crudă măsură fu pentru Francia una din cauzele cele mai dureroase de slăbiciune și de rușine, căci era un sînge generos acel sînge al nobilelor familii cari alergau să-și caute scăpare în exilul de bună voie.

Printre aceste familii, era una... etc.

Al treilea stil — Stilul geografic Colaterale cu cel precedinte.

Model — Nemărginitele cîmpii ale Soloniei, formez unul din peisajele cele mai întristătoare ce a putut cineva întîlni, străbătînd lumea.

Ele nu sînt decît pustii, bălării, brazi.

Mai cu seamă în împrejmuirile Salbrisului, natura are un aspect foarte pitoresc.

O mică gîrliță, Saudre, udă ca cu părere de rău acest colț de pămînt, și se simte în neputință a-l fertiliza.

în împrejurimile dar ale acestui orășel, trecătorul vedea încă, acu cinci ani, un castel ruinat în care locuia contele de... etc.

Al patrulea stil — Stilul humoristic

Model — In acea zi, mi-era urît.

ți-este urît ție, scumpul meu lectore? nu este așa că nu citindu-mă?

Așa dar, urîtul este o boală în contra căriia singurul remediu este locomoțiunea.

Mi-aprinsei dar o țigară.

Fumezi dumneata? O! frumoasa mea lectrice, nu roși! Pe dumneata nu voi avea indiscrețiunea să te întreb aseminea lucruri.

După ce aprinsei țigara, mă coborîi și mă aruncai în stradă.

O, viziune!... încîntare!... Tocmai în această mi-nută, acea stradă era străbătută de o pereche de botine cari... etc.

Al cincilea stil — Stilul brusc

Model — Nu, Doamnă, nu; îți repet că această căsătorie este cu neputință.

Eu sunt nestrămutabile din otărîrea mea.

— Fiia dumitale va muri din aceasta, domnule.

— Atît mai rău.

Așa vorbea soției sale bătrînul baron... Baronul... bătrîn nobile, curios... etc.

Al șaselea stil — Stilul fantastic

Model — Uraganul deslănțat sufla cu furie.

Arborii trosneau cu un zgomot de schelete izbite unele de altele. Norii negri ca funinginea făceau mai posomorit întunericul chiar.

Deodată un fulger albicios tăie norul și la lumina sa se zări pe vîrful unei stînce o fantasmă albicioasă al cării...

Al șaptelea stil — Stilul sfîșietor

Model — O palidă lumină veghia lingă patul agonizîndei.

O jună copilă singură, pierdută, rătăcită, în cămăruța friguroasă... etc.

Al optulea stil — Stilul alegru

Răbdarea mea începea a cam slăbi.

Așadar, întrerupînd de-odată pe chefliul meu:

— Mă iartă, domnule; zici că ai inventat arta de a începe un roman, strigai eu.

— Da, domnule.

— Ei! bine, eu te sfătuiesc să cauți arta de a termina o eonversațiune.

Sărmanul om, la această lovitură, se sculă mîndru, desprețuitor, zdrobitor, și ieși.

Dar după ce el închise ușa:

— In adevăr, nu mă putui opri de a nu murmura, el are euvînt.

Otărît, eu nu voi scrie un roman.

III. TRACTAT EX PROFESSO

Recăzusem în perplexitățile mele.

Rațiunea reluase cuvîntul:

— învederat că ești într-o cale deplorabilă.

Niciodată, urmînd astfel, tu nu vei ajunge să fi membru al vreunei academii străine sau naționale.

Niciodată șahul Persiei nu va fi tentat să-ți trimită insignele ordinului său al Pantherei de zinc.

Literatura ușoară nu este decît o ingrată care expune pe omul său la disprețurile tuturor academicianilor (sic).

Trebuie să te lași de ea.

și ca să te lași de ea, începe — așteaptă! — începe prin a procrea vre-un greu manuscris, destul de voluminos, destul de indigest, vre-un studiu, vre-un tractat.

— Da, deci! un tractat. Aceasta este o idee, murmurai eu.

Dar un tractat asupra ce?

Asupra boalei merelor, asupra generațiunii spontanee, asupra zahărului de sămînță de in aplicat la întrebuințările farmaciei, asupra...

Toate acestea erau prea grave pentru un om abia odihnit de o lungă practică de ironie.

Ia, mai cu seamă, zise Rațiunea, o chestiune care... ce... despre care...

Amorul, de exemplu!

Un bun Tractat al amorului din puntul de vedere al filosofiei sociale, al economiei politice și al relațiunilor noastre internaționale lipsește cu totul.

S-a otărît.

Tu vei redige un Tractat al Amorului .

Luînd această înțeleaptă deciziune, otărîi de a trece la aplicațiune, fără a mai întîrzia.

Cumpărai dar o jumătate testea de frumoasă hîrtie albă.

Scrisei în capul ei cît mai frumos și mai bine, — nu este mare lucru aceasta, nu este așa, domnilor compozitori? — scrisei, zic, nobilele titluri care trebuia să mă inspire:

Tractatul amorului .

Acest titul strălucea cu maiestate.

Dar ori cît de strălucitor de ar fi un titul, cată să pui ceva sub el.

începui dar:

— Amorul este...

Amorul este... este... este...

Amorul... este...

Cu neputință de a urma această blestemată frază!

Cu toate acestea, pentru că eu nu sunt un om care să mă descurajez așa de lesne, mă pusei a cugeta că sufragiul universale avînd să fie baza constituțiunii noastre, nu aveam cuvînt ca să nu mă luminez — în cazul care mă preocupa — de opiniuoea zisului sufragiu universale.

Aceasta era o rază de lumină.

Creierii mei îmi ordonau mie chiar o anchetă prealabilă.

și, apucînd fără nici o întîrziere pălăria și bastonul meu, eu mă coborîi în stradă.

O trăsură trecea.

Stragai pe vizitiu, — care se opri, crezînd că aveam trebuință de serviciele sale.

— Iartă-mă, frate, îi zisei eu.

— Trei sfanț ceasul, azi este praznic!...

— Nu este de vorba de asta.

— Atunci doi sfanți să te duc unde vrei, dar nu la Cotroceni.

— Nu este nici asta.

— Ce fel?

— Nu. ține doi sfanți, prețul unei ore în zi de lucru, ca bacșiș, și în schimb nu-ți cer decît cinci minute de conversațiune... Putea-vei dumneata să-mi spui ceea ce cugetă oamenii în profesiunea dumitale despre amor?

Vizitiul mă privi cu oarecare mirare, apoi cu un gros rîs fără să pară strîmtorat:

— Dec! ce prostie!... Amorul... Este cel mai simplu din bacșișurile noastre... Cît se poate mai iute cînd este vorba de o femeie cu bărbat.

Apoi vîrîndu-și banii în posunar și dînd un bici cailor săi:

— Hi!... Murgule!... Bogat e Dumnezeu!

întîia încercare nu era tocmai fericită.

Dar trebuie să ai perseverință.

Așa dar începui a îmbla, bazîndu-mă pe întîmplă-rile întîlnirii.

In adevăr, după cîteva minute, un medic din amicii mei se întîlni piept în piept cu mine.

— Ah! doctore!... Sunt încîntat că te-am găsit.

— Ești oare bolnav?

— Eu! Nici cum... Am numai să te întreb ceva.

— Ce?

— Doctore, din puntul dumitale de vedere, ce este amorul?

— Amorul? Afecțiune cerebro-inflamatorie, intere-sînd în același timp sistemul nervos... Dă în genere de la 96 pînă la 108 pulsațiuni pe minut. Poate mai tîrziu să fie însoțit de cloro-anemie, de emaciațiune, de dispepsie, sau de bradipepsie. Să iei hapurile lui Morison, sau și ale lui Drasch.

— Mulțumim, doctore.

Puțin mai departe dădui peste alt amic al meu.

X... poetul elegiac.

El părea cufundat într-o reverie profundă.

—-.Ei bine! Scumpul meu visător... nu mă mai recunoști?

— Dec, tu ești!... Iartă-mă, sfîrșesc un sonet îm-blînd.

— Nu-l vei sfîrși înainte de a răspunde la o chestiune prea importantă pentru mine.

— Care?

— Ce cugeți despre amor?

— Dec! o rimă masculină la bujor, picior, mosor, zăvor, urcior.

Un bancher cam trecut, însurat, trecu în urmă.

— Ei, zeule al avuției, un singur cuvînt, te rog.

— Cu ce te pot servi?

— Ce este amorul, Cresus al meu?

— Cîteva mii de lei pe lună ca să-ți întreții metresa, fără să socotești cadourile. șiut! Dacă m-ar auzi soția mea, aș păți-o!

Trecu o femeie.

— Doamnă...

— Eu?

— Da, chiar dumneata.

— Binevoiește a face un serviciu unui tînăr care se află în strîmtorare.

— Poftiți, numai să nu fie vorba de bani.

— Formula dumitale asupra amorului, mă rog?

— Cuvîntul nostru sociale!

— și dumneata, domnule statistic?

— Se nasc în terminul de mijloc într-un an vreo cincisprezece sau doozeci de mii indivizi de amîn-doo sexele în Bucureștiul nostru.

— Dumneata, domnule muzicant?

— Andante... în minor... bemol la cheie... Asta se vinde totdeauna prea bine, în albumuri mai cu seamă.

— Dumneata, domnule lipțcan?

— In fiece an, unul peste altul, o sută bucăți de moarantic, foarte lat.

—Dumneata, romanțiarule?

— Este desgustător... să te spetești în simțimînt pentru ca să nu găsești un librar să ți-l cumpere.

— Dumneata, pușcașule?

— Cîteva pistoale din cînd în cînd... dar nici sinucidul, nici duelurile n-au căutare la noi!...

— Dumneata actorule?

— Să nu vorbești peltic... Puțină pudră de orez ca să albești fața... o frumoasă freză și niște pantaloni strimți cu cizme...

— Dumneata, avocatule?

— Pretextul celor mai bune procese de despărțire.

— Dumneata, coaforule?

— Totul depinde de la tăietura părului...

— Dumneata, cămătarule?

— Amorul? Un tată pentru noi, bunul meu domn.

— Dumneata, junele meu?

— Guvernanta mamiții.

— Dumneata, bătrînule?

— Aoleo! măduva din osul spinării!

Aș fi putut urma mult timp.

Mai cu seamă dacă aș fi voit să conciliez toate aceste păreri și să le unesc într-o sinteză unanimă.

Dar eram sătul de esperiință. Mă întorsei dar acasă la mine.

Acolo, luai cu delicateță jumătatea testea de hîrtie albă.

Smulsei întîia pagină pe care se resfăța încă acest frumos titlu:

Tractatul amorului

Apoi o făcui cocoloș și o aruncai în foc.

Fusesem cît p-aci să fiu pedant în cursul a doo ore și trei cuarturi.

IV. CARTA DRAGOSTII DIN ANUL 1864

Dar pentru asta nu renunțasem la ideea mea primitivă. Cu totul din contra. Sunt prea amusante de fotografiat inimele contimpurane.

Așa dar, pe pagina următoare scrisei: Catastihul Amorului .

Să fie de bine! Aceasta este un titlu actuale, viu, vorbind ca o tablă de prăvălie.

Un titlu fără afectațiune și care te autorizează să vorbești cît de aspru... mai cu seamă asupra ridiculelor naționale.

Un titlu demn oricum de epoca noastră negustorească.

Dacă ar fi fost vorba de dragostile de-acuma cîțiva ani, s-ar fi putut alcătui o geografie sentimentală care și-ar fi dobîndit o celebritate idioată.

Ar fi fost în ea lucruri minunate de gingășie și admirabile de cochetărie.

Un vocabular întreg de denumiri înaintea căror ar fi leșinat de mulțumire sufletele simțitoare d-altădată.

Ar fi fost — citez după-ntîmplare:

Coliba micelor îngrijiri.

Cuibul Suspinelor conținute.

Gîrla Lacrimelor ascunse.

Calea Grăbirilor.

Răspîntia Mărturisirilor secrete.

Volcanul Declarațiunilor galante,

și cîte și mai cîte?

Dar amintindu-ți atîtea lucruri, cum te poți opri de a nu face o reflecțiune?

Doo reflecțiuni!

Trei reflecțiuni I

Ah! cum s-a mai schimbat la noi toate alea, și ce mai de curioase modificațiuni, fiindcă trebuie să alcătuim astăzi o aseminea cartă, au să sufere denumirile!

Dar apoi, pentru ce nu? Ce rău ați vedea d-voastră în întreprinderea eonfecțiunii unei Carte a Dragostii după moda anului 1864 .

Ce e drept, vă asigur, ea ar fi curioasă.

D-voastră zîmbiți?

Să începem!

Noțiuni geografice

Carta Dragostii din anul 1864 este în special dedicată oamenilor cari se ocupă cu a face bani.

Pe toate drumurile, pe toate cărările, în toate localitățile ce ea arată, nimic nu este gratuit.

Aviz celor ce vor vroi să călătorească fără pungă.

în inimele lui 1864, ospitalitatea se vinde și nu se dă niciodată (bis).

Spre a susține dar cele ce am zis, să începem în parte, fără a mai întîrzia, deseripțiunile topografice.

Muntele Mîncărilor

Punt-nalt care domină peisagiurile dinprejur.

Mai multe poteci conduc aci.

Mai obișnuit printr-o excursiune la Muntele Mîncărilor se începe peregrinațiunea pe Carta Dragostii din 1864

Această excursiune se face în duo, în patru sau în cor, după gustul fiecăruia.

O cină și dragostea mea.

Amoroasele iau mai întîi cina. Ele uneori o și duc acasă. Sunt mai multe exemple despre unele din ele cari își confecționaseră cîte un buzunar de tinichea, cu totul afectat pentru maioneze și fripturi.

Nu se știe ce se poate întîmpla.

La picioarele Muptelui Mîncărilor curge.

Gîrla de șampanie

Celebră prin accidentele sale.

Nu s-ar putea calcula numărul bunelor simțuri ce s-au înecat într-însa.

îndată ce Leandru trece gîrla de șampanie ca să ajungă la Hero, nefericitul este foarte compromis.

Hero nu-și lasă așa lesne prada.

Ea atunci obișnuiește să târască pe nebunul său suspinător în

Pădurea mobilelor

O adevărată pădure a Vlăsiei.

In locul briganzilor, cineva întâlnește acolo numai tapițeri.

în loc de pistoale, ei pun în pieptul trecătorilor facture neplătite.

Dară rezultatul este fără nici o deosebire același

Nefericire imprudintelui ce a făcut un pas cutezător în Pădurea Mobilelor.

Ei n-auzi! n-auzi!... dumnealor amoroasele fac vinatoare!

Mai întîi vrei să mergi drept înainte-ți.

Dar îndată începi a nu mai vedea limpede.

Mergi încoa, încolo, te împleticești.

In minutul cînd vrei să te oprești, haita privirilor se asmute în goană-ți.

înainte! înainte!

Așa în cît din cotitură în cotitură, te vezi ajuns fără veste tocmai în

Tufișurile întunecoase ale giuvaergeriei

Unul din locurile cele mai periculoase ale Vlăsiei de care vorbim.

Acolo sunt curse pentru cei cu coarne.

— Scumpul meu Alexandre!

— Ce este?

— Am văzut ieri pe Frosa.

— A!... Ai simțit vreo plăcere văzînd-o?

— Oh! nu... Am suferit mult.

— Pentru ce?

— Pentru că...

— Vorbește.

— Pentru că sunt femei cari au diamante multe, deoarece eu n-am nici măcar o pereche de cercei.

S-a sfîrșit.

De aci înainte ești rătăcit. Nu-ți mai găsești calea. Dea Domnul ca steaua ta cea rea să nu te arunce

Vizuina lui 20

Peștera ghiarelor lungi sau societate erotică.

Locașul cămătarilor... anonimi11.

Vizuina lui 20 este pe carta dragostii cea din urmă stație pentru ca să ajungi la Dumnezeu mai știe ce.

Dar nu v-am făcut să explorați decît o parte a Cartei Dragostii din 1864. Partea lumii amoroase de o îndoioasă categorie.

Mai este partea adevăratei lumi.

Calea care conduce la punerea pirostriilor. Această cale debută prin

Cascadele juneții

Un peisaj pitoresc.

Aci staționează cineva mai mult sau mai puțin.

De aci cineva iese mai mult sau mai puțin obosit și deșelat.

și cînd găsesc cuviincios și oportun să treacă la alte exercițiuri, atunci se îndreptează către

Lazaretul vîrstei coapte

Locul unde cată să stea în carantină.

Aci stă destul timp ca să scape de ultimele sale iluziuni și să devie un om serios.

Adică un egoist, incapabil de un avînt generos, de o aspirațiune înaltă.

Terminînd carantina, intră în

Răspîntia zestrii

Intîlnirea tuturor ambițiunilor contimpurane.

In răspîntia zestrii este deschis în totdeauna un mare bazar.

în acest bazar, sunt instalați părinții cei buni, veniți aci pentru ca să negocieze viitorul fetelor dumnealor.

Nici te-am văzut, nici te știu, dar te ador!

Nu se pot suferi, dar ce le pasă!

Aceasta este o chestiune de cifre.

Mușterii circulează împrejurul baracelor ca la Moși.

— Cît costă această frumoasă păpușă?

— Privește ce poftești să cumperi, domnule. Nu doară pentru că se află la noi, dar fiindcă este un articul ales.

Ea joacă cotilionul, se îmbracă, se dezbracă de doozeci de ori pe zi, cîntă romanțe. și ce frumos e zugrăvită!

— Hareciu!

— In răspîntie aci se împreun mai multe căi. Aceste căi sunt:

Calea Despărțirii.

Calea Gîlcevurilor.

Calea Verișiorilor.

Calea Indiferenței

Dar, poate că dumneavoastră îmi veți zice că nu vă vorbesc de

Calea inimei

Nerozie!

Asta este singurul cuvînt care nu figurează pe Carta Dragostii din 1864 .

Calea Inimei a fost expropriată și supresă12 pentru cauză de materialism public.

S-a înlocuit cu șoseaua lui Dare și Avere.

Ceea ce a făcut ca să devie Carta Dragostii din 1864 o cartă... de plătit.

V. UN MARTIR AL PROZEI

De ce țin destinurile?

Stavrache Cîrcescu era negreșit născut pentru ca să ducă în Fefeleiu viața cea mai unită, pentru ca să soarbă intimele dulceți ale prozaismului, pentru ca să dea acolo instinctelor sale burgheze cele mai banale satisfacțiuni. Stavraehe Cîrcescu, — dacă nefericirea nu l-ar fi sustras de la vocațiunea sa, — ar fi putut ajunge la orice, precum zicea pomojnicul zapciului. Ar fi fost poate azi vreun gras și burtos proprietar, sau cel mai puțin vreun arendaș cu chiag în pungă, cum zice românul!.

Dar —, o repet — de ce țin destinurile?

Stavrache — într-o zi cînd îi era urît —, începu să citească un roman. A doua zi, ca să previe urîtul, reîncepu; el contino zilele următoare. De atunci, nu mai era vorbă, existința lui Stavraehe ieșise din drumul ei!

Prea naiv ca să vază printre linii și să înțeleagă că romanțiarii se amuză pe ei — cînd nu reușesc a amuza pe alții —, nefericitul își puse-n cap să ia în serios frumoasele invențiuni și înaltele fantezii din o mie și una de nopți romanești. Oamenii cu humori pacifice Sunt cei mai teribili din toți cînd își bagă asemenea lucruri în cap; beția cea mai periculoasă este aceea a oamenilor cari n-au băut niciodată; temperamentul vulgar a lui Stavraehe căta să facă mai ne-nfrînate aspirațiunile sale aventuroase.

— Dar asta! își zise el într-o dimineață, — căci el observase că monologul ține un loc admirabile la-nce-putul unui capitul și că dar asta ține un loc nu mai puțin admirabile la-nceputul unui monolog. — Dar asta! este timpu ca să scutur pulberea provincială. Crisalida cată să se schimbe în fluture. Alergăturile, zdruncinăturile, emoțiunile, pasiunile, excentricitățile și singularitățile, iată de ce mi-e sete. Sunt sătul de această viață, simt sătul de Fefeleiu. Eu simț ceva colea. Am să fiu un erou de roman!

Ca să introducă în viața sa privată obiceiul de a vorbi singur și mai cu seamă pentru ca să-și ție asemenea discursuri, așa de subiective, cată, mărturisiți-o, ca Stavrache să fi fost ajuns la niște paroxisme neprevăzute.

Semne particularii: poza repede și neregulată, gesturi brusce, ochi ridicați la cer, mînă trecută de mai multe ori pe frunte, stațiuni înaintea oglindei sale. Desigur el era un om pierdut.

în adevăr, în acea seară chiar, Stavrache Cîrcescu, strîngînd rămășițele micei sale averi, să azvîrli într-o cărucioară de poștă și o porni spre București.

— Pentru ce dracului, murmura el în timpul celor dîntîi zdruncinături ale cărucioarei, pentru ce dracului guvernul nu stabilește diligențe pretutindeni, în locul acestor afurisite odoroage, în cari creaturele sunt tratate ca și cînd ar suferi de indigestiune. Ia închipuiți-vă, mă rog, că m-aș afla în o diligență, că o jună și frumoasă călătoare învelită în manta sa, se așează lîngă mine; la prima stație îi ofer mîna mea ca să se coboare; conversațiunea se angajează; eu devin elocinte, caii o pornesc la fugă, trăsura se răstoarnă, scap viața scumpei mele necunoscute, și, drept prețul devotamentului meu, ea...

O violinte zdruncinătură readuce pe Stavrache la simțimîntul realității. Aceasta provenea din cauză că se oprise cărucioara prea repede ca să schimbe caii, și roatele ei întîlniseră o buturugă — întîlnire de care nu sunt de loc scutite orice fel de trăsuri, pe frumoasele noastre căi,13 și în locul frumoasei necunoscute, căpitanul poștei, un individ gros și gras, se izbi cu capul de stomacul eroului nostru.

Acesta fu singurul incident poetic al voiajului.

II

Stavrache se află de doo lune la București.

Amicițiile fiind, în orice roman, un obiect de întîia necesitate, el a căutat un Pylade. Mai mulți s-au oferit... a-l ajuta în consumațiunea cîtorva sutișoare de galbeni cu cari el își garnisise fundul chimirului.

Stavrache a ales unul dintre toți.

Ce inimă! ce devotament! cel dintîi s-ar omorî pentru cel de-al doilea; cel d-al doilea s-ar face praf pentru cel dințîi.

într-o zi Pylade, care lua parte nu numai la visele, dar chiar și la camera inseparabilelui său, disparea luîns cu sine maimulte perechi de pantaloni, doo duzini de cămăși, trei gheorce ale amicului său.

Stavrache surîse cu amărăciune, și amărăciunea surâsului mai că îl despăgubi de pierderea amiciției și a efectelor lui. O deziluziune șade bine eroilor de roman.

III

Stavrache n-avusese încă nici o aventură galantă. - Despre asta era prea mîhnit.

Într-o seară, la teatru, el zări într-o loje.... Era ea! femeia ce o visase inima sa! și celelalte!...

Cu toate acestea, ea nu era singură; un domn o însoțea; un soț gelos sau un posomorît epitrop, fără-ndoială... Stavrache făcu din ochi c-un aer învingător și provocator:

—A învinge pe cineva fără pericul este un triumf fără glorie, cugeta el pe când se termina spectacolul. Inima-mi spune că ne-am năsvut unul pentru altul... Orice-ai fi, creatură cerească, eu jur...

Vezi, amabile lectore, pentru ca să te deslușești mai bine, restul jurământului în romanele autorilor noștri și în foiletonul Dîmboviței etc.

și o porni, la ieșire, după aceea pe care o numea deja Beatricea sa, după acela pe care deja îl numea rivalul său.

Ajungînd înaintea porții și după ce ea se închise, Stavrache se așeză pe trotoriu, cu nasul în aer, cu ochii visători.

— Ea mă va zări printre aluzia sa, și poate un bilet...

Nici un bilet nu veni; dar veni mai întîi o ploaie repede, apoi un sergent de noapte.

Ploaia străbătu pînă la piele pe suspinătorul amorez; sergentul de noapte luîndu-l drept un pungaș, îl pofti să-și caute de drum.

Stavrache disprețui ploaia; cît despre sergent... să bați paznicul, ce frumoasă fortună pentru un erou de roman. El răspunse printr-o amenințare. Paznicul care avea pumnul țeapăn, răspunse printr-o apucătură de păr... cea ce este foarte comun la noi.

Stavrache petrecu noaptea la arest, si cătă să se găsească fericit că n-a făcut cunoștință cu Tribunalul Corecționale.

Este adevărat că el fu bolnav în pat o săptămînă din cauza guturaiului ce-i procurase ploaia citată mai sus.

IV

Stavrache se resculă gîrbovit, dar nu descurajat.

— înaintăm! înaintăm!... repeta el cu mulțumire, numărînd în minte primele sale încercări. Să dăm o lovitură mare.

Lovitura cea mare, în romanuri, este în generale, răpirea.

Stavrache care, prin mijlocirea unui icosar, își procurase numele Beatricei sale, redase o declara-țiune patetică pe care o traduse mai textualemente din un oarecare roman francez, în care eroul lui se afla în o pozițiune analoagă cu a eroului nostru... Declarațiunea se termina astfel:

„La miezul nopții, o caretă va staționa înaintea porții grădinei... Vino! Vino!”

Stavrache uitase să înlocuiască cuvîntul caretă prin birje, și ușa grădinei prin prăvălia șepcarului; dar exaltațiunea scuză totul.

Un nou icosar îi asigură fidelitatea servitoarei sau servitorului, — nu prea știm bine de ce sex era mijlocitorul, — care, după ce strînse acest dar voluntar, se grăbi să dea scrisoarea în mîna bărbatului.

Explicațiune, provocațiune și duel. Romanticul nostru personagiu, care abia avusese timp să ia cîteva lecțiuni de scrimă, merse pe tărîm cu siguranța ce dă cuiva cunoștința unei lovituri secrete. Lovitura secretă îi fusese descoperită de un maestru de arme care prețuise mai la cinci sute lei această scumpă descoperire.

La al doilea pas, Stavrache avea brațul străpuns de colo pînă colo.

V

Fantaziile costă scump. Stavrache se asigură, după cicatrizarea rănii sale, că buzunarele-i erau goale de tot, Dar el avea un unchi la București.

Se duse dar drept la dînsul.

— Scumpul meu unchi, așa cum vezi, numai am nici o para. Am trăit cît se poate mai bine; am suspinat, am visat, am iubit, m-am luptat. Viu a cere să-ți împlinești datoriile de rudenie înaintîndu-mi cîți-va...

Acest exordiu ex abrupto , împrumutat de la mai multe volume, nu se terminase încă, și unchiul trăgea clopoțelul, și arătîndu-l pe nepotul său feciorului:

— Ioane, dă afară pe dumnealui pe ușă sau pe fereastră, cum i-o plăcea.

VI

— Dacă familia nu este decît un cuvînt van, bombăni Stavrache îndată ce se văzu în stradă, străinii vor avea fără-ndoială mai multă mărinimie.

și el se îndreptă spre locuința unui cap de birou la Ministeriul de... vechi confrate și conjudețean al țatălui său.

— Scumpul meu domn, dumneata nu mă recunoști? Eu sunt Cîrcescu, fiul lui Cîrcescu, ex-colegul dumitale. Tata nu mi-a lăsat vreo stare; eu âm bunăvoință, inteligență, sunt june. Binevoiește a-mi procura un post.

El văzuse într-o mulțime de scrieri prea bine scrise reușind niște aseminea cereri.

Capul de birou își puse lorneta, își scărpină fruntea și cu un ton leneș:

— Niuni plac intriganții. M-auzi dumneata?

VII

Cînd Stavrache se întoarse la domiciliul său, trei creditori îl apucară în scară.

— Domnule, noi venim...

— Ce fel, mojicilor, cine v-a permis să mă opriți în drum?

— O să ne plătești?

— Să plătesc! Pe onoarea mea, aș fi prea supărat

— Refuzi dar de a plăti?...

— Propuneți-mi îndată de a mă dezonora... Nă-tăfleții n-au ideie de literatură, căci nu știu...

— Așa dar s-a hotărît...

— Fiți mulțumiți, obraznicilor, că nu vă arunc tocmai jos din capul scării...

— Așa!... Ei- bine! ești un hoț; noi nu ne mai temem de cavalerii de industrie ca dumneata, și noi am fi mai în drept să răspundem la obrăzniciile-ți prin cîteva lovituri de baston...

și începură a.croi peste umeri pe bietul Stavrache, care nu știu cum o rupse d-a fuga în camera lui.

VIII

Ultimele noutăți. — Stavrache, după ce a stătut cîteva zile bolnav în casă, s-a întors cum a putut la Fefeleiu... Quantum mutatus .

Metamorfoza acum e complectă: Supuindu-se prea tîrziu realismului unui secul în care voiajurile nu mai au mistere, în care amicii pungășesc tandrețea, în care reveriile nopturne duc la arest, și loviturile secrete la spital, în care servitorii în fine sunt virtuoși, unchii serioși, protectorii indiferinți, creditorii despotici, el a renunțat a deveni un erou de roman — și,s-a făcut toptagiu băcan.

VI. Întîlnirile

Scenă din viața reală

— Acest coafor merge așa de încet!... Amice, grăbește-te, te rog... Sunt așteptat!... Auzi, na! Iaca că mă tai...

— Dec, Domnule, nu e vina mea... Vrînd să mă prea grăbesc...

— Nu e vina dumitale! nu e vina dumitale!... N-ar mai lipsi decît să fi premeditat această încercare de omor... Iată-mă gata!... Sunt silit să mă întorc acasă ca să aplic pe rană o bucată de plas-tor... Cărarea puțin mai jos... Nu atît de mult; dumneata mergi de la o extremitate la alta...

— Bine este astfel?

— Nu... da... e bine... Eu n-am timp. Parcă e un făcut într-adins! tocmai în ziua în care țiu să dezvălui toate avantagiele mele... Iți spui n-am... Ah! da, puțin cosmetic la mustăți, ca să ascunz orecari peri cărunți... Destul!... Unde mi-am pus pălăria acum?... O pălărie noo de tot... Fără-ndoială, domnul ăla care-și tăia părul, o fi luat-o în locul pălăriii lui...

— Nu te teme, domnule, noi îl cunoaștem... O va readuce înapoi...

— O va readuce! ce mai lucru!... Vezi că-mi trebuie azi!... Ou această gioarsă îmi șade rău de tot... Pe cuvîntul meu de onoare am aerul unui tîr-nuit... Rana mea sîngerează mereu...

— Sîntem mîhniți, domnule, de astă întîmplare și altă dată...

— Puteți fi cît ați pofti... Pînă atunci însă...

— Credeți, domnule, că...

— Am înțeles! M-am încredințat! Eu crez... De mă veți mai vedea!... Să mă taie tocmai în ziua unei prime întîlniri... și astă pălărie!... Rana mă ustură grozav... Acu să aplicăm iute puțin... Curios lucru, îmi părea că plastorul era în acest sertariu... Nu! mi-adue aminte că l-am pus la dreapta, în scrinul meu... Nu!... L-am strîns la stînga, în secrta-riu.. îmi pierz mințile, pe cuvîntul meu!... Iată-l..

Uf! de departe asta seamănă cu o aluniță și alunițele mă prind... Să ne grăbim, soarele este radios, natura pare că surîde fericirii mele... E mai bine să sosesc întîi eu... această grabă o va atinge... Nu sînt ceva scrisori pentru mine, Anico?

— Nu, domnule.

— Nici un contraordin, sunt scăpat!...

— Numai chiriașul ce sade dedesubtul dumitale m-a însărcinat să-ți vorbesc... El se plînge că cum se face zio începi să-ți trîntești mobilele, și pretinde că dacă vei mai urma astfel, va face să fii depărtat de aci.

— Depărtat, eu? cel mai vechi chiriaș al hotelului!...

— Asta i-am răspuns și eu. Dar dumneata știi că sunt și oameni răi. In deșert i-am zis: „Domnule, chiriașul deasupra dumitale este un om așezat; dacă se scoală dimineața, asta o face pentru...

— Mulțumesc, îmi vei sfîrși vorba asta altă dată.

— Ah! dar eu nu voi să te calomnieze...

— Altădată, Anico, altădată!...

In fine, iată-mă în drum. De aci pînă la Filaret, cu un aseminea timp, îmi trebuie abia o jumătate de oră. Afară din astea nu e rău să-mi dau puțină mișcare... Emoțiunea mea s-ar învoi rău cu imobilitatea... Ea este așa de gingașă!... Niște ochi, un nas, o gură!... și un păr! un păr pe care-l coafează cu un gust... Eu nu sunt nicidecum bine coafat... Zării într-o oglindă afurisita gioarsă... și cînd gîndiesc că am să ofer brațul meu unei asemenea silfide ca să o conduc la Circ!

Cerule! capul meu de birou!... Eu care am pretextat un violinte guturai ca să cîștig această zi de independință... Să ne ascundem după această poartă ca să-l lăsăm să treacă...

Bun! se oprește ca să citească afișurile de teatru! Aceste lucruri nu mi se-ntîmplă numai mie... El își caută ochelarii ca să descifreze niște litere d-un cot de mari, și țin aseminea orbi în administrațiune în loc de a da postul lor la niște amploiați cari, ca mine... Desigur, învață ceva pe de rost... In acest timp, ora zboară și trage un vînt după această poartă... El se duce, mulțumim... Iată ajutorul său!... D-or lungi-o la vorbă... Ajutorul îi dă o scrisoare; el își caută din nou ochelarii... Trebuie să stau cel puțin încă 35 minute... Dumnezeu fie binecuvîntat, se depărtează citind...

Să-ndoim pasul căci de nu, vom întîrzia...

Luați seama, nerozilor!... zidarii ăștia sunt așa de neîndemînatici. Au totdeauna aerul de a se freca cu premeditațiune de hainele negre ce le întîlnesc, fără a se gîndi că varul și ipsosul se lipesc așa... Ii voi explica cauza acestui accident și ea mă va ierta că m-am presintat jumătate albit... Ea are o inimă așa de compătimitoare... Este un adevărat mărgăritariu, o femeie ca ea, și dacă voi putea să depărtez pe ceilalți pretendinți cari aspiră la mîna sa, acest imeneu îmi promite toate veseliile... Ceilalți pretendinți!... Mai pot oare să mă tem de ei după proba de simpatie cu care ea mă onorează?... Să mă autorizeze s-o conduc la Circ!

Sau nu mă pricep, sau o asemenea mărturisire e semnificativă. Să ne arătăm dar prin îmbletul nostru demn de această prețioasă favoare.

Ai? cine-și permite să-mi dea cu bastonul în pălărie?... Dec! tu ești Costică?...

— Chiar eu, și nu te mai las... Ah! domnule, cu lunele nu mai vii să-ți vezi amicii... Te duo acasă la mine... Tu vei sta la noi toată ziua și vei prînzi cu noi...

— Iți mulțumesc, dar e cu neputință. Sunt invitat...

— Cel puțin nu mă vei refuza de a intra la cofetărie?...

— Medicul meu mă oprește cu totul de a lua ceva înainte de prînz. Un violinte guturai... Hum!... hum...

— Puțin sirop de gumă nu ți-ar face rău. Am atîtea lucruri să-ți povestesc i..

— Amicul meu... aș primi cu cea mai mare plăcere... dar, drept să-ți spun, am o afacere, și cum vezi...

— In care parte?

— Spre mahalaua Vlădica.

— Prea bine! te însoțesc. Tocmai vream să mă duc să văz pe unchiul meu Cristache, care locuiește...

— Dar mai întîi sunt silit să trec pe la nenea Tănase.

— Ei bine! sunt omul tău... Mătușica mea Catinca locuiește în acel cartier, și îi sunt dator o vizită.

— Scumpul meu, fără ceremonie, nu pot să profit de îndatoritoarea ta oferire... O întîlnire...

— Dacă dumneata te îndoiești de discrețiunea mea... destul!... nu mai insist... Adio!

— Te-ai supărat oare?

— Eu!... oh!... nicicum! numai... Destul... Adio!

— încă un inamic mai mult! Vina mea e oare?... Să nu ne mai gîndim la aceasta... și mai bine să ne gîndim la ea. Afurisitul ăsta m-a ținut aci fără voia mea...

Iată acum croitorul meu!

— Domnule, preasupusul dumitale... Veneam la dumneata.

— Ai bunătate de vină altădată... Mă grăbesc.

— Dacă domnul ar putea desface socoteala... comerțul merge așa de rău acum.

— Mîine, voi vedea... voi...

— Socoteala nu prea e mare. Am să plătesc azi o datorie.

— Mîine, îți mai repet...

— Cînd o fi ș-o fi, m-aș mulțumi cu un mic

acont. Copilul meu cel mic este bolnav de pojar și

medicii sînt așa de costisitori.

— N-o să mă scap niciodată... ține, iată doi napoleoni... cît despre rest...

— Iți sunt recunoscător, foarte recunoscător.

— Fii ingrat, numai lasă-mă să mă duc.

Ce oră o fi, Doamne? Ah! în această prăvălie...

O oră fără doozeci... și ea mă așteaptă la o oră... este cu neputință asta... Ceasornicul ăstalalt.... unsprezece și zece... ăsta e înapoi fără îndoială. Ast al treilea ceasornic... trei ore și treizecișicinci... Ast al patrulea noo ore și patruzeci... Mai cearcă-te să afli ce oră este cu ceasornicarii din București... Dacă aș fi eu guvernul, aș decreta pedepsele cele mai aspre în contra pendulelor care înșeală publicul... Se vede bine că cei ce fac legile n-au mers niciodată la o întîlnire... fără ceasornic!

Să alergăm cît vom putea. Este oare o iluziune?... am simțit o picătură... doo! zece! Ploo al dracului... Toaleta mea... Birjar! Birjar! Nici nu vrea să se uite... Birjar!... toți prinși... Birjar! Imi rîde-n nas. Sunt dar blestemat... Am observat afară de astea că la București, cînd ai trebuință de trăsură nu găsești niciodată. Birjar... ești un prost; nu se stropește lumea în loc de a-i oferi ospitalitate. îmi pare că el mă-njură. Stai puțin! chem un sergent... Ca să mai aibă loc dezbateri, replice, poate chiar proces-verbal, și în acest timp Circul se închide. Să răbdăm! în ce stare sunt!... pătat ca o panteră, panteră de București, rasă necunoscută încă! Dacă m-aș cerca să intru undeva puțin pînă a trece ploaia! Iacă 0 birje. Birjar!... se duce...

Admirabile mai este organizat serviciul trăsurilor în capitala noastră civilizată, în toate zilele ți se-ntîmplă așa! Să fim eroici și să ne repezim printre vînturi și noroaie... Ea s-o fi adăpostit undeva. Prin această stradă, cred că drumul e mai scurt... Uff!... ce ostenit sunt!... nu mai pot. Era timpul ca să ajung. Nimeni!... Ea a plecat... Circul chiar s-o fi închis. Patru ore sună. Eu care mă sculasem în zori de zio ca să fiu mai sigur de exactitudinea mea!...

O rază străbate norii. O ironie! Soarele!...

Trei birjari, slobozi.

— Mergem, domnule?

— și trăsuri!!...

VII. SĂPTĂMÎNA UNEI INIME

Roman epistolar

LUNI

Baroana Caracarini către d-l State Paralîu

Domnule,

Dumneata te înșeli. Scrisoarea dumitate a crezut a se adresa unei femei din acele cari se găsesc prea des în București, vai! unei din acele femei cari... Permite-mi, domnule, să nu zic mai mult.

Deja la balul Slătineanului unde o curiozitate, de care voi roși toată viața mea, mă împinsese ieri seară, văzusem și băgasem de seamă, cu o justă indignațiune, insistența ce puneai de a mă urmări.

Văduva unui onorabile colonel italian, mort din cauza unei răni ce a primit luptîndu-se pentru cauza sacră, am închinat acestei memorii un cult ce nu se va fini decît cu zilele mele, și de aceea m-am retras în București, ca să pot, necunoscută de nimeni, a mă da cu totul durerii mele.

Cu toate acestea, domnule, în calitatea dumitale de străin care nu cunoști particularitățile vieței mele, cată să-ți iert inconveniența purtării dumitale. Voi fi fericită chiar de a ști că te.călești de chipul nerușinat cu care mi-ai oferit inima dumitale și că lecțiunea ți-a profitat.

Primește, domnule etc.

MARțI

De la aceeași către același

Domnule,

Tot păcatul se iartă, zice proverbul. Eu nu voi să fiu mai nemiloasă decît înțelepciunea națiunilor.

Mea culpa a dumitale este făcută cu atîta spirit, căința dumitale pare așa de profundă încît nu mă mai simt în putere de a fi supărată pe dumneata.

Aș fi ghicit, numai după stilul celei de-a doua scrisori a dumitale, calitățile de om cu stare și nobile pe care mi le-ai ascuns în cea dîntîi.

Dacă intențiunea mea ar fi de a mă remărita, ți-aș zice poate: Domnule, vino să mă vezi, te voi primi cu plăcere.

Dar lasă că nu știu dacă ești dispus să renunți la flăcăie, apoi și eu din parte-mi am jurat să nu mai formez un alt legămînt.

Am fost prea fericită cu răposatul colonel, mort din cauza unei răni ce a primit luptîndu-se pentru cauza sacră, ca să mai încerc pentru a doua oară experiința căsătoriei.

Trebuie să mai știi că numai calitățile mele morale și oarecum și cele fizice m-au făcut să mă mărit după răposatul fără zestre...

Dar iartă-mi aceste confidențe, domnule. Cată să le opresc, căci am zis destul ca să-ți probez că mi-e cu neputință de a te priimi.

Adio!

MIERCURI

De la aceeași către același

Oh! ce fatalitate m-a împins la Slătineanu, în seara în care te-am întîlnit acolo. După scrisoarea mea de ieri, speram că vei priimi acel adio definitiv și că-mi voi relua viața mea liniștită, un minut turburată.

Dumneata ai voit într-alt fel, asta e rău din par-te-ți, domnule!

Ce! cu toate cele ce ți-am zis, dumneata stăruiești să soliciți de la mine o întrevedere! Cugeți oare? Lumea, cuviințele!

Eu care n-am priimit pe nimeni de la moartea soțului meu, mort din cauza unei răni despre care ți-am mai vorbit.

și cu toate acestea, sunt fericită de a-mi mărturisi eu însumi, tonul asa de adevărat, așa de loial al scrisorii dumitale m-a mișcat fără voie-mi.

Uite! pentru că mă juri, îți voi acorda, domnule, acel minut de întrevedere, solicitat cu atîta umilință

Mîine, joi, te voi aștepta la doo ore.

Dar îmi juri că nu vei mai reveni și că vei pleca îndată la Alexandria, orașul dumitale natale, după cum mi-ai spus.

JOI

De la aceeași către același.

O, State, pentru ce te-am priimit?

Acum după ce te-am văzut, după ce am vorbit cu tine, simț bine că rau voi mai uita.

Afară din acestea, cu toate că eu te-am oprit, tu mi-ai zis că vei reveni mîine!

Nu, amicul meu, crede-mă; noi nu trebuie, noi nu putem să ne mai vedem.

Cînd soțul meu muri din cauzele unei răni ce a priimit pentru cauza sacră! el mă lăsă într-o pozițiuna de avere modestă... Dumneata, din contră, ești avut..

Nu mai am curagiul să urmez...

Mîine, pentru că trebuie încă o dată să te revăz mă voi sili să am curajul de a-ți termina această confidință care va fi cea din urmă pagină a unui roman abia început și finit.

Pe mîine!

VINERI

De la aceeași către același.

State, State, inima ta este așa de nobile încît n-am putut refuza ceea ce-mi ofereai cu atîta delicatețe.

Eu! eu văduva unui colonel mort pentru cauza sacră, am priimit!... și n-am fost acoperită de umilință!

Dar privirea ta era așa de dulce; vocea ta așa de tandră plîngînd nefericirile mele.

și apoi, ca să ies de braț cu tine cam căta...

Mîine, este ziua, amice, tu știi, în care avem să mergem la Băneasa. Nu uita șalul pe care voi fi așa de fericită ca să-l pui întîia oară cu tine.

Fericită!... acest cuvînt e nedemn de mîndria mea, dar ce vrei tu? te iubesc.

Nu uita șalul înaintea prînzului.

SÎMBĂTA

De la aceeași către același.

Domnule,

Fără-ndoială dumneata ai pretins să mă umilești oferindu-mi ticălosul ăla de tartan ce mi s-a adus azi dimineață din partea dumitale.

Un tartan mie, văduva unui colonel mort... Nu mai este trebuință, domnule, ca să-ți aduc aminte aci, niște titluri pe cari dumneata le-ai nesocotit și ultragiat.

Binevoiește numai ]nceta de acum înainte de a mai veni la mine.

La ori ce oră din zi de te vei prezintă, ușa mea îți va fi fără milă închisă.

Afară de asta, greșeala este a mea. Sunt foarte crud pedepsită, dar am meritat-o!

încă odată, domnule, adio și adio definitiv.

P.S. — Aveam intențiunea să-ți înapoiez tartanul, dar aș fi fost, dacă servitorul meu ar fi desfăcut pachetul, umilită, încît am preferit să-l dau mai bine slujnicei mele.

DUMINICA

De la aceeași către un altul,

Dragă Grigoraș,

Vino de mă ia la noo ore. Vom merge la Zamfir să mîncăm.

Afurisitul de provințial nu era decît un nerod. O să crezi tu, de-ți voi spune, că a avut îndrăzneala să-mi trimită un tartan......prost mie care-l încredințasem că sunt văduva unui colonel italian mort pentru cauza sacră!

Dar îți voi povesti întîmplarea aceasta în curînd.

Pune-ți pantalonii cei cenușii care-ți vin așa de bine.

A ta pentru totdeauna,

Sița

VIII. POPICĂ șI LĂZĂRICĂ

—Scenă intimă—

ÎNTÎIUL TABLOU

Popică și Lăzărică, o pereche de amici, stau înaintea unei mese la Rașca.

Amândoi consumatorii par foarte predispuși pentru emoțiune.

Tonul dialigului lor a ajuns la niște așa sonorități, încât publicul prinprejur e chemat a se bucura gratis de farmecul întrevorbirii lor.

Popică

În sănătatea ta!... Să fie de bine! Niște amici ca noi! Dacă am lua un miș-maș.

Lăzărică

Nu, mulțumim... Trebuie să mă întorc. știi că ți-am spus

Popică

Așa, da. Mărturisește mai bine că ți-e frică de nevastă-ta.

Lăzărică

(umflndu-se cu o mîndrie bărbătească)

— Frică de nevastă-mea, mie! mi-e frică?...

— și ce lucru de mirare iți pare una ca aceasta, mai cu seamă că ea este cam rea!

— Atunci dar eu nu sunt un om?

— Ascultă, nu voi șă vorbesc, dar soția ta nu mai prea face haz... în fine, destul. ție-ți pare altfel, tu nu vrei să o contrariezi. Tu ești în dreptul tău.

— Popică, noi suntem amici, nu e așa?... și tu crezi că voi renega vre-odată amiciția pentru

— Cine mai știe? Tot ce este sigur, este că tu refuzi miș-mașul meu. Eu, vezi, în jocul tău, puțin mi-ar păsa de soția mea... fiecare cu caracterul său.

— și eu n-am dar caracter?

— Ce știi!

Lăzărică,

(cu o voce tunătoare)

— Ah! eu nu am!... Băiete! băiete!! băiete!!!... Un miș-maș! doo mișmașuri!

Popică(cu perfidie)

— Tu o să te bolnăvești. Nu, băiete!

— Băiete! m-ai auzit?

— Vezi tu, Lăzărică, eu n-aș voi pentru orice măcar să fiu o cauză de zîzanii în casa ta.

— Tu!... amicul meu!... singurul meu amic!... în sănătatea ta!

(EI CIOCNESC)

AL DOILEA TABLOU Popică

(golind ultimul său pahar)

Ciudat lucru! tu ești ca și mine!

Lăzărică

Pentru că noi nu facem decît umili Dă-mi mîtta ta.

— ține-o!

— Tu știi; este pe viață, pe...

— Nici măi e vorbă... Numai ești și tu ca mine?...

— Mai dă-mi mina, să-ți repetez.

— Nici că mai e vorbă... Cu toate acestea, asta este un efect ciudat. Cu cit beau mai mult, cu atît gimț mai multe grade de stele la termometrul stomacului meu... Dacă am mai cere un miș-maș.

— Nu! mulțumim! m-am săturat.

— Ai cuvînt... Mă iartă... eu nu mă gîndeam la nevasta ta.

— Iar!

— într-asta nu este nici o rușine... Dacă cineva este legat cu asemenea legăture, cată să se supuie.

— Află că nu m-am supus niciodată nimănui.

— Cineva-și închipuiește d-alde astea, și ca să schimbe... In sfîrșit, aș face poate și eu tot așa dacă aș avea o soție ca a ta!... Ea nu te-a bătut niciodată?

— Ce să facă!... Popică! tu ești un adevărat amic, idar dacă mi-ar zice altul aseminea parascovenii, i-aș face capul în patru cu o lovitură de...

— Nu e de trebuință să strigi atît... să nu mal ivorbim despre asta... și nici despre miș-maș... pentru că cînd este în cele din urmă...

— In cele din urmă de ce?

— Iți repet că tu faci bine... cu o femeie zdra-,-vănă ca nevasta ta...

— Ah! așa o iei!... Băiete! La dracu!... Băiete!.., Doo mișmașuri!

— Prostii! ca să te căiești în urmă.

— Că...!!

— Tăria de caracter vine din natură, sau nu?...

— Negreșit!... negreșit!... și vom arăta-o celor ce s-ar îndoi... în sănătatea ta!

— Nici că mai e vorbă... Ce infamie! cum pun apă în vin acum... In sănătatea nevestei tale.

— Da, și s-o-npingă păcatele numai!...

(Ei docnesc)]

AL TREILEA TABLOU

După mai multe edițiuni de aceeași manoperă, Popică și Lăzăricâ au ieșit tare aprinși și șovăind din grădină.

Amîndoi, intimi, merg pe stradă.

Popică

Așai dacă nevasta ta...

Lăzărică

— Dar o fac praf, o pisez... Mă desparț de ea!...

— Nid că mai e vorbă... numai ce-i vei răspunde idacă ea îți va zice... G supozițiune!...

— li voi răspunde... îi voi... Dar numai d-o vorbi puțin mai tare, și pui foc casei. Eu... eu... eu...

— Nici că mai e vorbă... Numai aș fi mulțumit să văz... pentru că demnitatea omului...

— Tu ai cuvînt... Demnitatea amicilor noștri este amica noastră precum amicii demnității noastre sunt..,

(Ei dau într-un hop)

AL PATRULEA TABLOU

Se apropie de casa lui Lăzăricâ.

Popică

— Pentru ce te-ai întristat!.

Lăzărică

— Iaca-așia... Mă gîndesc.

— Te gîndești la nevasta-ta!

— și-apoi cînd ar fi chiar așa!

— Eram sigur!... Tu iar vei ceda.

— Nu voi ceda... Dar cineva poale cerca cu binele...

— Nici că mai e vorbă... Dă-i în genuchi.

— Fără să-i dau în genuchi... Suni mijloace încredințătoare cu care omul care....

— Destul... vom vedea.

— Ei bine... da, vom vedea... Am ajuns acasă... Popică.

— Apoi?

— Urcă-te tu întîi, te rog.

AL CINCILEA TABLOU

Acasă la Lăzărieă.

Soția sa năvălind asupră-le cu un torent de apostrofe.

— Ah! tu ești... nemernicule... bețivule!... monstrule!...

Popică

(încet)

Aidea de!

Lăzărică

Drăguță, tu ai...

Soția

Nu-mi zice nemic, sau îți scoț ochii.

Popică

(încet)

Aida, de!

Soția

Uite ce sunt cunoștințele proaste... Oameni fără căpătîi cari tîrăsc pe proștii ca tine!...

Popică

(încet)

Aidi de!

Lăzărică.

Pentru asta, drăguță, tu ai cuvînt. Greșala este a lui Popică... el nu este un om cu care să ai a face. Dă-l pe ușă afară, și îmbrățișează-mă!...

IX.șUVIțA UE PĂR

(Roman realist)

Ea era frumoasă de nebunie.

Avea doozecișipatru de ani.

Răspundea la dulcele nume de Luluța.

Locuia în strada Franceză.

Eu, eram atunci naiv, și credul, și romanesc, doamne păzește! Ferice timp care n-are să se mai întoarcă vreodată!

Prin asta voi să vă spui că o iubeam cum iubește cineva numai odată — sau de doo ori, — sau de trei ori cel mult.

Luluța mea!

Cînd pronunțam acest nume, era un mare concert In inima mea și o năpraznică simfonie pe buzele mele.

Luluța mea!

Eu am cunoscut-o într-o diligență, întorcîndu-mă 4e la Elopatac. Da, într-o diligență. Ea era singură rs,cu mine și cu o bătrînă bunică a ei, și, printr-o pan-(tomimă de o delicioasă timiditate, mă lăsa să ghicesc că ea mă lua drept nu știu care craidon.

Eu riscai, ca să mă disculp, cîteva fraze de o înșînuitoare politețe. Ea ascultă.

Cînd diligența sosi în București eu și reușisem... căpăta o întîlnire.

Dar de ce să deștept oare aste triste suveniri? Amicii mei, turnați-mi un pahar de Drăgășani!

Vă spuneam dar că o cunoscusem pe drumul Brașovului, nu mai țin minte aproape de ce sat, dar mă iertați că am uitat această particularitate.

Am observat în adevăr că numai drumul Brașovului e fecund în întîmplări, și Băile de la Elopatac (deși n-am avut onoarea, nici fericirea de a vizita altele, sunt centrul reuniunii a tot ce este, în ambele șexe, mai spirituale, mai ales și mai frumos! Elopatac! șuvenire palpitîndă, tremurîndă și zdruncinătoare a liniștii inimioarei mele!

Eu, pe sufletul meu, mă duc în toți anii la Elopatac.

Asupra acestora, permiteți-mi să închiz paranteza și să re viu la subiectul meu.

Noi ne adoram precum știți; luna de miere înădise intențiunile noastre.

Toate astea țineau de trei săptămîne.

Dar de ce să deștept oare aste triste suvenir!?... Amicii mei, turnați-mi un pahar de Odobești!

Voi să vă scutesc de niște amănunte trîndave.

Toți amorezații vă persecută cu confidințele lor, nu e așa? Eu urăsc persecuțiunea.

Așa dar, nu vă voi spune nici carmenii ei, nici fericirile noastre. Ce de pagini ar umple enumerațiunea lor. Numai între toate aceste atracții era una, dar fatale! — care mă fascinase, mă îmbătase, mă răpise, mă zdruncinase, mă amețise.

Această atractiune era părul ei. dar un păr!... Blondul Phoebus, palida Diariă, și ambele divinități de ambele sexe ale tuturor cerurilor și mitologiilor celor mai diferite nu v-ar fi putut da decît o slabă ideie despre dînsa!

Cînd petreceai mina pe cosițele-i mătăsoase, încercai senzațiunea mătăsii unită cu a catifelei —, plus o comoțiune electrică.

Cît despre culoare, toți pictorii noștri, începînd de la Aman pînă la Nae Pantelimonescu, în cei mai frumoși timpi ai lor, și-ar fi sfărîmat paleta lor de necaz.

Părul acestui cap scump scormonea nencetat pă-reții creerilor capului meu.

Dar de ce să deștept oare aste triste suveniri?... Amicii mei, turnați-mi un pahar de Cotnar.

și tot astfel că într-o zi, — ba nu, într-o dimineață, — după ce m-am fost îndoit mult timp pînă să risc io cerere așa de cutezătoare, eu mă riscai gîngănind.

— Scumpa mea micuță...

— Ce ai tu, scumpul meu?

— Ce am, cată să-ți spui?

— Mi-e teamă că poate te vei supăra de cererea mea?

— Eu să mă supăr... Dacă-ți pot face plăcere,,tu știi bine că sunt gata să fac ce vei dori tu. Ei! bine, cățelușul meu.

Cățelușul său!

Eu nu mai stătui la îndoială.

— Scumpa mea micuță, tu ai un păr de sultană favorită, — care ar avea un păr minunat.

— Tu știi că nu-mi plac complimentele.

— Ceea ce nu te oprește ca să ții prea mult la părul tău.

— Pentru tine... ca să-ți plac.

— Pentru mine... Așadar tu nu-mi vei refuza...

— Ce?

— De a mă lăsa să tai o șuviță din el.

Dar de ce să deștept oare aste triste suveniri?... Amicii mei, turnați-mi puțin bordo.

Așteptam răspunsul și-mi zvîcnea pieptul. Tremuram ca să nu fie cumva un refuz.

— Asta e dar acel sacrificiu așa de spăimîntător?... Copile, care crezi că te iubesc atît de puțin incit să nu-ți acord o așa de mică probă de amor.

Da, Domnule îndoios, vei avea această șuviță, și, ceva mai mult —, o voi duce eu însumi la un ceapra-zar care va face dintr-însa o gingașă cifră unind amîndoo inițialele noastre.

— Oh! mulțumim!

— Ești mulțumit, ingrate?

— Dacă sunt mulțumit!... dar vroi să zic că...

— Mai mult ceva; mîine dimineață, — ca să nu mă despletesc acum —, o voi tăia cu mina mea

— Da, drăguță, da, adorata mea... Numai, recomandă ceaprazarului să se grăbească.

— Fii liniștit.

Eram radios, palpitam.

In acea seară, tot ce putui face mai puțin fu de a trămite Luluței o pereche de cercei de diamant.

Dar, de ce să deștept oare aste triste suveniri?... Amicii mei, turnați-mi un pahar de vin chihlimbariu!

Trei zile trecură... Un secul!

In fiecare dimineață speram să găsesc la Lulufa tezaurul promis.

în fine a patra zi, tocmai cînd intrai:

— șezi colea, domnule.

— Iată-mă, frumoasa mea.

— Pleacă-te.

— M-am plecat.

— Te fac cavaler al Amorului și-ți pui la gît insignele ordinului meu.

Medalionul meu cu șuvița de păr.

— Chiar el.

— Dar este admirabile! Ce bine e lucrat părul ăsta!... Numai buclele tale se pot încreți în așa de fine împletituri... și această nuanță pe care aș recunoaște-o dintr-o sută de mii altele... Ce zic! nu poate să existe doo aseminea nuanțe pe suprafața globului civilizat!

— Așadar ești mulțumit?

— In paradis!

In acea seară — eu îi eram dator această mulțumire —, trămisei Luluții un șal.

Dar de ce să deștept oare aste triste suveniri?... Amicii mei, turnați-mi un pahar de volnay.

Sunt niște minute în viață în cari cuiva nu-i vine a crede că inima se poate zdrobi vreodată.

Eu străbăteam unul din acele minute.

Mă-ntorsesem acasă cu prețiosul meu gaj de dragoste. și — lucru care îi însutise prețul — ea-mi jurase că eram întîia ființă vie după pămînt, căria a consimțit să-i dea ea un asemenea odor.

Mă așezasem lingă foc.

Singur, dar nu solitar, pentru că acest medalion mi-o amintea pe dînsa, întorceam și reîntorceam acest talisman. îl acopeream cu sărutări arzătoare.

Nu mă puteam sătura de această contemplațiune mută.

O lume-ntreagă de cugetări se deștepta ca să o privească. Bevedeam trecutul drumul Brașovului, di-ligența, Elopatacul și celelalte.

întrevedeam viitorul: fidelitate pe viață, amor inalterabile — și ceea ce urmează după acestea.

Dar de ce să deștept oare aste triste suveniri?... Amicii mei, turnați-mi un pahar de pelin...

Cîteva zile după aceasta, ea se bolnăvi.

O indispozițiune ușoară, dar amorul se teme de orice.

Fără se zic ceva luai prețiosul medalion și mă dusei la un amic al meu doctor-magnetizor care avea în casă la el o somnambulă extra-lucidă.

— Amicul meu, viu să te consult în privința sănătății unei persoane care mi-este scumpă.

Doctorul lo medalionul, îl dete în mîna somnambulei sale, care îl pipăi și îmi zise cu mînie:

— îți bați joc, domnule?

Această șuviță este de păr de iepure

Ea s-a cumpărat așa împletită, de la un oarecare neguțător care ține aseminea lucruri gata pentru cadourile de inimă întrebuințate de oarecari femei...

— Maledicțiune! strigai eu luînd-o la fugă.

în acea seară îi trămisei pe fecior să-mi înapoieze foarfecile de argint ce le cumpărasem într-adins pentru acest serviciu.

Dar de ce să deștept oare aste triste suvenir!?... Amicii mei, turnați-mi cît de multă șampanie.

X.POEMA FLANELEI

I.

in adevăr, ea este o prețioasă materie!

Dulce, moale, și mlădioasă, tot atît de bună predt și frumoasă, — cu niște finețe incomparabili și cu niște gîdelituri rencălzitoare.

In adevăr, ea este o prețioasă materie!

Nu știu cine a inventat-o, — căci altmintrelea aș propune îndată de a se ridica o statuie acestui binefăcător al omenirii.

Astăzi mai cu seamă cînd se ridică statuie apropo-;zito de tot — și de nimic — nu vorbim de noi, — unor celebrități pe care nici dracul nu le-ar recunoaște.

După ce s-a apoteozat atîția indivizi cari — sub pretext de glorie — au lucrat la destrucțiunea umanității, n-ar fi oare drept, odată din întîmplare, să se orneze c-un piedestal memoria aceluia care n-a lucrat decît pentru prezervațiunea noastră?

Căci inventatorul flanelei cată să fi fost un mare filantrop, răspund eu. Dacă n-o fi fost vre-un neguțător peșicher, care-și cunoaștea bine interesele.

Dar nu mă pot opri, chiar așa fiind, să nu strig:

Glorie lui!

și pentru că mulțumirea de a-l cînta îmi este interzisă, eu voi cînta productul său.

în adevăr, ea este o prețioasă materie!

Dulce, moale și mlădioasă, tot atît de bună pre cît și frumoasă — cu niște finețe incomparabili și cu niște gîdelituri re-ncălzitoare!...

II

Din ce cauză s-a legat un ridicul din această amică a omului?

Din cauză că lucrul folositor este totdeauna aci în lume victima lucrului de nemic.

și apoi, fie zis între noi, eu bănuiesc că medicii au făcut să sune în socoteala eroinei mele tot felul de zgomote rău voitoare.

Nu este oare naturale să fi fost aci rivalitate și gelozie?

Flanela veghează la salutul speciei noastre, — medicii nu fac tocmai tot acest lucru.

Astfel ei au înțeles concurința ce li se făcea.

Cu dînsa s-a șters dintre oameni micele răceli, junghiurile anodine, pneumoniele lucrative, astmele productive, drăgălașele de oftice etc.

și cu pierderea totor acestor mici boale, au început să slăbească și să se deșire și buzunarele iubiților medici.

Iată pentru ce au căutat ei să omoare flanela prin ironie.

Nu-i ascultați, ei mint, fleoncănesc!

Lor le lipsește bunul simț — sau, cel mai puțin, eîțiva sfanți ca să-și cumpere acest obiect de care își bat joc.

III

Oh! imensele serviciuri ce a făcut ea societății, — această flanelă necunoscută.

Sunt așa de numeroase cazurile în cari intervine binefăcătoarea ei protecțiune!

Ora întîlnirii a sunat!

Un importun care fe-a oprit în drum pe trotoar ie-a făcut să întîrzii.

Ea o să se impacienteze, să te certe — să plece poate.

La galop! la galop dar!

Străbați fără a te opri stradele și piețele.

Fericire!

Ea este încă acolo!... sub arborii Cișmigiului sau grădinei chiseleff;

și cu tot vîntul ce suflă, poți fi amabil, înduplecător, însînuitor.

Poți pleda circumstanțele atenuante ale întîrzierii dumitale, să desfășiori spiritul și inima dumitale!

Flanela care e acolea nu te lasă să te îngrijești de.corente de aer... In hoc signo vinces ...

Un om care se bolnăvește de guturai în mijlocul unei declarațiuni, putea-va fi luat vreodată în serios?

IV

Fără să numeri celelalte mii de circumstanțe ale ivieții.

Tot grație ei poți înfrunta dumneata în curs de opt ore sufocațiunile dramelor de la teatrul naționale.

Dacă ea n-are putere să prezerve moralul, cel puțin, după ce s-a terminat, ea-ți garantează fizicul. Pentru că această existință este o cursă, să alergăm, fraților.

La drum, solicitatorilor de anticamere, cerșetorilor de posturi, gonacilor de milioane...

La drum...

și flanela să vă proteagă în contra variațiunilor timpului și a oamenilor!

V

Dar pînă aci abia am atins subiectul meu.

Abia am arătat cîteva din virtuțile acestei necunoscute și demne de interes.

Eu eram de opt ani. Amorul matern veghia lîngă mine.

Fericită etate!

și amorul matern îmi zicea ne-nceatat: Mititelule! Mai cu seamă ia bine aminte...

— Ba!

— Nu-ți scoate flanelul.

— Mi s-a urît cu ea!

— E vorba de binele tău, răutăciosule copil.

— Puff!... ce mai lucru!

— Taci, eu îți ordin...

și asupra acestor nu sărut îndulcea rigoare ultimatului.

VI

Mai tîrziu aveam doozeci de ani.

Amorul își schimbă numele.

Gel puțin îmi închipuiam atunci că era amor...

Vesele cine, danțuri despletie, Momulu, Conduri și proastă companie!

Avui amante.

De acele ce se numesc fete-bune —, prin antifrază, dacă nu mă-nșel.

Cea dintîi — cu una sau doo zile mai înaintea capitulațiunii sale, îmi făcea vis-à-vis într-un cadril —, cadril cam furtunos, așa de furtunos încît gesticulînd, vîrful mînicei se văzu... Mînica flanelei ce-mi cumpărase mama...

— Ce fel! exclamă zîna visurilor mele, tu porți flanelă?

— Dec! zisei eu cu naivitate.

— Oh! ce anost lucru. Nu se poate să nu te mai înfățișezi înainte-mi în halul ăsta.

— Vezi că mama mi-a zis că mi-aș face un mare rău dacă aș...

— și apoi?... Ce mai pagubă!

îndată, cu tot amorul meu propriu, mă supusei.

VII

Toate amantele mele pînă la patruzeci de ani votară jsuccesivemente în contra flanelei.

VIII

La patruzecișidoi de ani mă însurai.

O femeie încîntătoare!

Regulă generale: cînd cineva se însoară își găsește ”totdeauna pe femeia sa încîntătoare, sau dacă n-o găsește astfel o spune cu atît mai tare ca să fie crezut de ceialți.

și ea mă iubea, domnule!

Da, mă iubea...

Dorești o probă?

îndată —, fără ca eu să fi avut nici chiar timpul jSă mă gîndesc —, ea-mi zise, după imeneul nostru:

— Frățico!

— Dragă?

— Frățico, tu faci prea rău.

— Ce rău fac, comoara nenii?

— Că nu porți flanelă?

— Niciodată... Acesta este ceva prost pentru un bărbat!

Repețiam atunci ceea ce ziseseră zînele vieței mele de flăcău, dar soția mea, buna mea soțioară:

— Deloc, domnule, sănătatea dumitale mai nainte de orice.

— Micuțo, eu....

— șănătatea dumitale înainte de orice, îți zic... Vei purta...

— Ce?

— flanelă... Eu nu sînt din acele femei cari iubesc ca egoistele!

— Dacă dorești tu...

— Negreșit, Domnule.

D-atunci purtai flanelă — și fui prea fericit în căsnicie.

IX

Cu toate acestea în timpii din urmă...

Nu prea știu ce poate avea femeia mea, e cam schimbată, schimbată...

Preocupată, îngrijită și bizară...

Nu, eu nu știu ce are ea...

Ea nu mai seamănă cu dînsa; încît ieri mi-a zis cu greață:

— Ei! n-auzi, oare te vei căptuși nencetat cu flanelă în timpul acestor călduri?...

Eu n-am răspuns nemic.

Dar tremur de a-nțelege.

Oare ar avea poftă ca să devie văduvă?...

X

Orice de ar fi, lectore, respectă flanela.

și ascultă acest cuvîn suprem...

Cînd o voce feminină te va consilia să-ți scoți flanela, teme-te!

XI. ASEDIUL șI LUAREA AMICULUI MEU PINGEALĂ

Recunoașterea locului

Amicul meu Pingeală — numim astfel amicul meu p-un domn ce l-am văzut de doo ori —, amicul meu Pingeală dorea să sie însoare.

Amicul meu Pingeală dorea să se însoare cu o domnișoară de familie bună.

Amicul meu Pingeală, ca să ajungă la acest rezultat, suplinea avantajele fisice prin avantaje sunătoare.

li prezintară o jună persoană, crescută după regúlele educațiunii moderne.

Juna persoană, ca tactieiană consomată, începu prin a face o, recunoaștere a locului.

— Creieri: zero... Urîciune: ideală... Avere: trei mii galbeni venit. Cetatea merită să fie asediată.

Această concluziune fusese urmată de o privire grațioasă care făcu să tresară din creștet pînă-n tălpi pe amicul meu Pingeală.

— Ea mă va iubi, murmură el. Ce fericit voi fi!

— Ce idee!... murmură ea. Ce lux voi ține, cum o să-l învîrtese pe degete!

După o lună, torțele imeneului se aprindea pentru amicul meu Pingeală și soția sa.

Deschiderea tranșeului

In astronomia conjugale această fază se numește mai obișnuit luna de miere.

Doamna era într-un colț. Domnul era într-altul. Doamna se prefăcea că citește. Domnul se prefăcea că nu cască.

și Doamna care-l pîndea pe furiș:

— ți-e urît, dragă?

— Mie? ce vorbă!

— Oh! nu mai cîrni. Acest urît are drept principiu un simțimînt respectabile.

— Dar te asigur...

— Degeaba tăgăduiești. Am înțeles de mult timp că trîndăvia te apasă.

— Pe mine?

— E adevărat că un om care nu face nimic de dimineața pînă seara...

— Ce poftești să fac?

— Eu nu știu nimic; dar în locu-ți... Uite, vezi dumneata, iar căști.

— Din cauza stomacului.

— în van cauți o scuză... Afară din astea, ceea ce-ți ziceam, era din interes pentru dumneata.

— Fac rău poate, cugetă amicul meu Pingeală.

Intîia paralelă

Domnul așteaptă pe doamna care a ieșit ca să-și cumpere cîte ceva.

Doamna intră.

— Ce mult ai întîrziat, Lizico.

— Da; am întîrziat într-o magazie... și apoi am întîlnit pe d. Costică, un amic al familiei noastre... un fecior de boier cu stare... și asta nu-l oprește de a lucra.

— Ah!

— Da; este cap de secție într-un minister.

— Ah! ah!

— M-a întrebat cu ce te ocupi.

— Ce fel! cu ce mă ocup... asta devine o glumă... Nu cumva voiește, acel d. Costică, să intru ca și el într-un minister... cu venitul meu de trei mii galbeni!

— Faci rău că strigi așa tare... Nu este nici o de-zonorare ca să-și întrebuințeze cineva cu folos zilele.

— Aidea de! ce glumă!...

— Nu zic asta pentru dumneata, vorbesc în generale.

— Vezi, așa... N-o să prînzim?

— Nu încă, abia sunt trei ore și jumătate.

— Cu neputință.

— Se vede că ziua ți se pare prea lungă... Aceasta este unul din inconvenientele trîndăviei.

— Dar deloc, deloc! (la o parte) soția mea are poate cuvînt.

A doua paralelă

— Da, amicul meu, iar am întîlnit pe d. Costică, aael amie al familiei noastre...

— știu, care este la minister.

— Tocmai.

— La ce minister este el?

— La Finanțe. Pare că se găsește prea fericit acolo. Speră să fie înaintat la 30 august viitor.

— Drace!

— Negreșit! Guvernul trebuie să răsplătească pe ei ce îl serv. N-ai dorit niciodată să fii și dumneata?...

— Dorit... dorit... Ar trebui să fac ceva ca să pot fi.

— Mă iartă, uitam că preferi să stai fără lucru, și că profesezi pentru biurocrație un dispreț...

— Un dispreț... Ascultă, Lizico, exagerezi, nu des-prețuieso nicicum...

— Numai îți place mai bine să-ți petreci timpul mistuind dejunul pînă la prînz, să digerezi prînzul pînă la ora culcării, și să te odihnești pe urmă...

— Lizico!

— Pentru ce nu-mi cauți ceartă? Ar trebui să mă faci să simț că m-ai luat fără zestre, că starea este a dumitale, că prin urmare n-am dreptul să mă amestec jcum îți place să trăiești... Uite! asta e rău, domnule, asta e prea rău!

— Lizico, te rog, eu nu vreau să te ofensez.

— Să nu mai vorbim despre asta, domnule... Dar biurocratii fac fericite pe soțiele lor.

ei ținîndu-și batista pe ochi; apoi, întristat,

Amicul meu Pingeală privi pe soția sa intrînd în camera zise:

Adevărat este că sunt un leneș împărătesc.

Asalt

Doamna a bombănit toată săptămîna. La dejunul de duminică, domnul îi ia mina.

— Tot ești supărată pe mine, Lizico?

— Eu, domnule?

— Oh, îmi zici domnule... Ești crudă... Toata acestea pentru că...

— Te rog, să nu mai revenim asupra acelor peni-tfoili suveniri...

— Din contra, eu voi să re viu, căci de atunci m-am gîndit... Da, m-am gîndit mult...

— ți-ai dat o muncă nefolositoare, căci niciodată nu voi mai atinge un asemenea subiect; m-ai făcut să-mi simț prea bine pozițiunea mea delicată...

— Eu?

— Urmează a nu face nemic... Aceasta este prea naturale. Cu trei mii galbeni venit... ai face rău.

—Voi să mă fac folositor.

— Pentru ce, cu starea dumitale?

—Voi să intru în administrațiune.

— Aș! Un om de importanța dumitale, să s-aplece...

— Tu glumești, eu vorbesc serios... Acel d. Oos-jtică cată să aibă...

— Ce-ți pasă?

— Oarecare influință...

— Ce te privește asta?

— și dacă ar fi vroit să se ocupe de mine...

— Se și ocupase, Domnule; dar...

— Dar?...

— M-am temut să ți-o spui, m-ai fi umilit iar...

— Poți tu avea asemenea idee! Te rog, silește-te de vezi pe d. Costică: pentru că este un amic al familiei tale, el va binevoi, sper, să-mi acorde protecichb-nea...

— Mi-a repețit și asta zilele trecute: „Scumpa mea Doamnă, în ori ce timp pot dispune de un loc de cap de birou clasa II”...

— Cap de birou clasa II! exclamă amicul meu Pingeală.

Stare de conchistă

Amicul meu Pingeală este cum se cade impiegat la minister în calitate de cap de birou clasa II. El este modelul impiegaților, — un model al cărui venit ar voi să-l imiteze și ceilalți.

El sosește la ora fixă, lucrează ca un bivol și nu cere niciodată concediuri.

L-am întîlnit ieri; călca cu un aer radios.

— Ce ai tu? zisei eu oprindu-l.

— Ah! scumpul meu, o prea fericită noutate! Mi s-a promis pentru anul nou înaintare!

Cît despre soția sa destul de forte ca să facă dinitr-un paralîu un impiegat, ea suspină din cînd în cînd:

— Singură de la 10 pînă la 4, încă este ceva frumos... Cu toate acestea, dacă i-aș putea găsi altceva pentru seara!

XII. CALENDARUL ALEXANDRINEI

Ianuarie

Micul meu Năiță.

Nu te-am văzut încă și sîntul Vasile a trecut.

Iată-ne la trei.

știu bine că familia ta s-a silit să nu te lase să fad un pas măcar în cursul acestor dintîi zile ale anului, dar opresiunea a trecut peste toate mărginile.

Dacă vrei să te iert adu-mi cadouri frumoase. Nu.doară că țiu să fie scumpe, dar nu poți să nu știi cît este de simțitor cineva la atențiunile celor ce îi iubește.

Am văzut la Resch niște cercei foarte frumoși. Nu-ți zic decît atît. Silește-te să înțelegi restul.

Sîntul Vasile nu este decît odată la 12 luni. Ce nefericire!

La revedere, micul meu Năiță. Te aștept, nu mă Jăsa să prelungesc această așteptare peste mîine, sau încep a iubi pe cineva.

Cerceii de la Resch sunt lucrați în... Nu, nimic.

Te îmbrățișez.

Alexandrina.

Februarie

Scumpul meu Mitică,

Carnavalul ține așa de puțin încît ar fi o necuviință ca să nu prăsnuim repedea lui trecere.

Așadar cu Cleopatra, Eugenia, Jeaneta și doo sau trei altele, am organizat noi o serbare — tot ce este mai ales.

Ea va avea loc la Eugenia.

Se înțelege însă, că noi nu putem să o lăsăm numai pe dînsa, sărmana fată, ca să facă singură toate cheltuielile.

E vorba să contribuim toate.

M-am bazat pe tine cît se atinge de partea mea și cred că vreo șase napoleoni nu ar fi deloc rău primiți în această împrejurare. Fii sigur că în ei se coprinde și costul birjei.

Dă-i în mînâ aducătorului acestuia. — Este ceva grabnic.

N-am nici chiar timp să-ți spui că eu nu te uit.

Alexandrina

Martie

Neprețuitul meu Grigoraș,

A sosit drăguța primăvară!

Ieri la Băneasa am văzut trei muguri și un cuib.

Aceasta m-a mișcat de tot. De! nu sunt născută degeaba la țară.

țara! Sunt trei ani de cînd n-am văzut vîrful nasului ei și am nostalgie.

Simț că mă voi bolnăvi dacă nu mă voi duce să respir în vreun loc unde lampele cu gaz sunt necunoscute.

Acel loc dar, trebuie să-l găsești tu. Ai mare nevoie de o cură de aer curat.

Caută-mi dar un loc unde să pot fi ca la mine acasă, și totodată și o casă în care să încapă rochiile mele cu coadă fără să las ușa deschisă.

Cred că vreo treizeci galbeni, pentru cît voi sta afară, mi-ar fi de ajuns.

Comptez pe tine pentru această bagatelă, și nu-ți mulțumesc știind că toată plăcerea are să fie pentru ține.

Te cunosc așa de bine.

Alexandrina

Aprilie

Toni dragă,

Am fost prea în mirare azi dimineață.

închipuiește-ți că, spre a-ți face o surpriză, eu cătam în calendar ziua numelui tău.

In loc de aceasta, ce-am găsit eu? data numelui meu.

Da, este la 23 ale acestei luni. ți-o fi părînd ciudat? De cînd port prenumele de P... mai că am uitat că mă numesc în adevăr Alexandrina.

Aceasta mi-a făcut plăcere de a mi-o aduce aminte, și această plăcere va fi împărtășită și de tine, sunt sigură.

Cu toate acestea nu face nebunii, dragă Toni.

Vreun cadou ales, dar fără stravaganță.

Am mare poftă de o mobilă pentru salon, fie și de palisandru.

Aceasta se găsește oriunde. Tu trebuie să știi.

23! Scrie această cifră undeva; ea este deja în inima mea.

Alexandrina.

Mai

Dragă Titică,

Termometrul a vorbit. Cată fără voi-ne să-i ascultăm oraculile.

Așadar, el a zis că toaletele de iarnă și-au jucat rolul lor, că barejul, muselina și mătasea deschisă sunt de rigoare.

Eu întotdeauna m-am supus termometrului.

Tu n-o să voiești să mă lași ca să încep a face altfel în anul acesta.

Cu atît mai mult că și Petrache și Alexianu au,adus estimp niște stofe cari nu costă mai mult decît,un napoleon cotul. Nu-nțeleg cum fabricantul își scoate cheltuielile dacă se vinde aci așa ieftin.

Dar aceasta nu te privește.

Ceea ce ne interesează este ca qpoarea moHpj să „fie scăpată și ea are să fie, mulțumită tie.

Alexandrina

P.S. Este urgent.

Iunie

Scumpe Petrică,

Nu știu cine a dat nenorocita idee lui Fialcowschy Ca să facă serate-concert la Belle-Vue. Încă o greutate pe bietele noastre spinări. încă dacă ar fi mai puțină lumină, calea-valea; dar iluminată a giorno cum este grădina, înțelegi că toaleta unei dame cum se cade cată să fie ireproșabile. Așadar, Petrică dragă, fi bun și trimite-mi prețul unei poante de dantelă, căci aceea ce o aveam s-a destrămat cu totul.

îmi trebuie neapărat pentru poimîine, căci este serată extraordinară în onoarea Petrilor și Pavelilor. Nu mă pot scuti de a nu merge, cînd această serată se dă în onoarea scumpului tău nume, îngerașul meu.

Alexandrina

Aștept atît poanta, cît și pe tine în nerăbdare.

Iulie

Alexandrul meu,

Te întreb, mă rog, la ce sunt trebuincioși astronomii?

Negreșit numai ca să sperie lumea.

Dracul ăla de Cazamia cu calendarul lui mi-a pus spaima în suflet. Se pare că el ne prezice o iarnă așa de riguroasă, încît mă înfricoșez după acum!...

Ca să nu fiu apucată fără veste, am zis lui Pe-,trache de mi-a trimis un șal de India și o mantilă de catifea.

Grija ce tu ai de sănătatea mea delicată mi-este un garant al veselii de care ai să fii inecat văzînd precauțiunile ce iau ca să-ți conserv p-a ta.

Alexandrina

August

Da, Domnule Guță-Gîlceavă, zi-mi orice-i pofti, dar trimite-mi bani.

Sunt la Mehadia, nu mai am de cheltuială și stau zălogită la otel.

Scoate-mă întîi din pericol, apoi mă vei certa cit vei pofti.

îmi trebuiește o prăjină lungă... de vreo cincizeci de galbeni ca să mă scoți din prăpastie. Tu trebuia să faci orice-i ști ca să-mi procuri una de a-iceastă lungime.

Alexandrina.

Septembrie

Amicul meu Fani,

Ce nefericire!

Este cu neputință să nu se gîndească cineva la virsta ce are cînd se află în fața aniversării nașterii sale.

Această nefericire mi s-a întîmplat azi. Sunt în disperare.

Ca să mă consoli, trimite-mi dar serviciul de porțelan ce l-am admirat ieri spară la Pasagiul român.

Dar trămite-mi-l iute, sau mor de disperare... Cînd cineva are 23 ani... Te poți gîndi!

Alexandrina.

Octombrie

Cher Bibi,

Sunt obiceiuri proaste ca oricari altele. Aceste obiceiuri sunt acelea pe cari rutina le conservă cu prețiozitate. în capul lor eu pui obiceiul de a se plăti chiria.

Este ceva prost, dar n-ai ce face.

Ca să împace acest absurd prejudiciu, proprietarul casei mele găsește că doozecișitrei de galbeni n-ar fi decît o dreaptă retribuțiune.

Pentru că eu nu sunt de părerea lui, niciodată nu voi scoate această sumă din punga mea, dar m-am gîndit la a ta.

Ne putem învinge prejudiciul, îl întorc.

A ta,

Alexandrina.

Noiembrie

Dulcele meu Scarlat,

Prezicerile lui Cazamia aveau cuvînt.

Are să ningă — ninge, și se afirmă că lemnele au să se scumpească grozav.

Nu sunt așa de proastă ca să nu mă îngrijesc.

ftxpediază-mi prin slujnica mea costul a trei stînjeni. Prin mijlocul acesta îți fac onsemnată economie.

Alexandrina

Decembrie

Bravul meu Iencușor,

Am mai multe amice către cari am contractat diferite obligațiuni. Ele m-au tratat de atîtea ori încft a venit azi și rîndul meu.

Voi profita dar în această lună de Revelion ca să le fac o politeță de doosprezece persoane — cu tine împreună.

îngrijește ca să avem lăutari și vinuri în discrețiune; iar cît pentru ceea ce mai trebuiește. trămite-mi vreo doisprezece napoleoni.

Ma însărcinez cu celelalte, adică cu veselia și pofta de mîncare. Cum să sfîrșească mai bine anul decît cu tine?

Alexandrina,

NOTA: Calendarul Alexandrinei fiind un calendar perpetuu, cînd cineva-l sfîrșește îl ia iar de început.

XIII.ROMANUL VECINEI

Ghizdureanu intră ca un vîrtej.

— Ah! scumpul meu, dacă ai ști!... Ai tu vreun pistol la tine? Mă-mpusc... Nu... Dacă este așa dă-mi otravă de muște, trebuie să ai. Aceasta ține mai lung, dar ajungi la același rezultat. Nu refuza amiciției suprema satisfacțiune a sinucidului.

Acest exord ex abrupto mă uimise.

Ghizdureanu băgase de seamă aceasta, căci adăo-gind cu o volubilitate noo...

— S-a otărît pentru mine! și se zice că pdieulul omoară. Dar aș fi fost mort d-acum doo ore. Părtiîn-tuîeMPămîntule! deschide-te, să mă scufund în sînul tău!

— Să vedem, Ghizdurene, inter venii eu în mijlocul acestui diluviu de lamentațiuni, ce ți s-a întîmplat?

Varsă în inima mea prisosul amărăciunilor tale; și apoi, dacă vei mai avea gust, te vei sinucide.

— Să vărs!... Frumos cuvînt! Dar ei nu-și poate avea locul decît într-o jalnică reprezentație jucată la teatrul naționale.

Cugeți tu că aceasta se poate tolera în viața privată? Eu mă-ndoiesc, dar pentru că dorești tu și pentru că aceasta mă va alina...

Ghizdureanu, zicînd aceste cuvinte, încălică pe un scaun, aprinse o țigară și începu astfel:

— Mai ești tu amorezat? Tu nu-mi răspunzi. Ce-mi pasă; eu sunt, sau mai bine eram acum o oră și 54 minute. Eram d-un înger... cînd cineva este izbit de boala aceasta, deșartă totdeauna paradisul în profitul comparațiunilor sale. Aceasta este o simptomă. Trece-mi dar cu vederea pe „îngerul meu" și mulțumește-te că nu i-am adăugat un epitet.

îngerul meu locuia la al doilea cat în față, strada Pescăriile-Vechi, casa Doctorului...

Această topografie nu este nicicum de prisos, pentru că ea ți-arată dintr-o singură trăsură că înger.

Ea la catul al doilea, eu tot la catul al doilea, însă nemișcătorul din față!

Blestemată fie soarta care...

Dar să nu anticipăm... și dă-mi un chibrit, căci mi s-a stins țigara.

— Mulțumim, urmez, zise Ghizdureanu după ce își reaprinse țigara sa.

Tu vezi bine oficiul ce împlinește fosforul asupra acestui pachet rotund de tutun, numit țigară.

Tu-l vezi?... Ei bine! astfel fu efectul ce produse asupra inimei mele întîia privire ce aruncai vecinei mele.

Era într-o duminică de dimineață.

Biroul unde lucrez eu era închis. Puteam dar să dau acestei priviri mai multe edițiuni succesive.

Fiecare edițiune îmi da un farmec mai mult. Ce frumoasă era ea! și ce obraz! și cu părul castaniu! și cu mărgăritare cînd este vorba de dinți! și zveltă cînd e vorba de talie!...

Romanțele s-ar fi bolnăvit de gelozie. Eu rpă bolnăvii de amor, adică învăpăiat precum tu mă cunoști, stăm încă la șapte ore seara, pîndind aparițiunile acestei scumpe umbre la fereastra sa.

Tocmai la opt ore, mi-adusei aminte că eram invitat să prînzesc la unchiul meu.

Mă îmbrăcai, și sosii acolo tocmai cînd el se culca, furios, exasperat că a mîncat singur o friptură, prea friptă din greșala mea.

Ghizdureanu, — la acest pasaj — își reaprinse pentru a doua oară țigara apoi cu un ton melodramatic:

— Ce-mi păsa mie de furiile unchiului meu?

Aveam s-o revăz... Nu dormii toată noaptea — ceea ce-mi permise să constat că șederea mea prea prelungită la fereastră mă gratificase cu un guturai teribile.

Dar iar ce-mi pasă?

Zorile cătau să mă despăgubească de toate aceste suferințe...

Ea apăru.

Tot cochetă, drăgălașă, incendiară! Inima mea bătea marșul de război al simțimîntului.

Ochiul meu se silea a se risipi în evaporațiuni de magnet. Cheltuii tot magnetismul ce-l aveam în mine în acea zi.

Judecă beția mea, cînd crezui a surprinde un gest care era o adorabilă încuragiare.

Mă coborîi să cumpăr un buchet mare pe care i-l transmisei fără semnătură.

Lucrul îmi părea cu mult mai nobil.

Dă-mi un chibrit...

Buchetul fiind odată primit, urmă Ghizdureanu, aș fi crezut că scad în ochii mei, dacă într-o dimineață numai n-aș fi urmat cu acea trămitere din ce în ce mai mult anonimă.

Dar ce dulce eram plătit!

Privirile vecinei, mele deveniră mai multiplicate și mai semnificative.

Ea nu mai fugea de la fereastra sa.

Eram înțeles.

Eram și prins de guturai, — dar d-un guturai... Mă-nțelegi tu.

Mă prinz că n-am să scap de el cît voi trăi.

Ah! atunci nu mă-ngrijeam nicicum despre aceasta!

A o vedea!... a-i telegrafia, prin multe pantomime, pîrjolul meu interior. A spiona gesturile sale, surîsurile sale... asta era veselia mea, fericirea mea, tot al meu.

într-o dimineață, priimii o scrisoare de la unchiul meu, anunțîndu-mi că — pentru că de mai multe duminici îl delăsam cu chipul cel mai grozav — el mă ruga acum înainte să nu-i mai calc pragul. Avea cuvînt, unchiul meu!

Dar nu mă lăsam numai duminica să fiu absorbit de contemplațiunile mele.

Pasiunea se desfășurase în sînul meu de speriat..

Ea expropriase orice alt simțimînt.

îmi trebuia spectaculul vecinei mele, mergînd, viind, preumblîndu-se prin cămăruța sa și făcîndu-mi gingășii.

Căci ea-mi făcea. Nu mai puteai să te-ndoiești.

Sufletul ei era în comunicatiune cu sufletul meu. Bătăile inimei sale răspunseră bătăilor inimei mele.

Paradis terestru, întinerit și foarte mult mărit.

într-altă dimineață priimii o scrisoare care mă înștiința că în prezența lipselor mele repețite șram destituit

Ar fi trebuit să gem! Priimii această notificațiune ca o dezrobire. Ea era facultatea să stau totdeauna și oricînd mi-ar plăcea la fereastră.

Gingășiile creșteau.

Eu îi expediasem cu vîrful degetelor un sărut.

Ea rîsese.

Eu repețisem.

Ea rîsese.

Ea repețisem din ce în ce mai mult.

îmi păru că ea-și punea degetul pe gură așa ca și cum ar fi voit să-mi înapoieze mîngîierea mea aeriană.

Mă agățai de zid, și negreșit aș fi leșinat, dacă clopoțelul nu m-ar fi deșteptat.

Era o a treia sprignarg — D. Leyvraz, grădinarul, îmi trămitea nota buchetelor. Eram dator o mare sumă.

Este adevărat că însoțisem și cîteva brățări pe lîngă cameliile mele!

Dă-mi un chibrit...

Acea sumă mare mă făcu să mă gîndesc.

Pierdusem postul meu, probabilitatea moștenirii unchiului meu, și eram dator o sumă bunicică.

Era timpul să cer o compensațiune. Otărîi de a mă declara.

Prefața ținuse doo luni. Era destul.

Privii pe fereastră... Ea era acolea.

Apoi, ca și cum ar fi ghicit cugetul meu, o văzui aruncîndu-mi un semn... Semnul zicea curat că puteam să-i fac o vizită, că eram dator chiar, căci ea mă aștepta.

în fuga mare scobor scara mea.

Urc p-a ei în fugă și mai mare. Ostenit, bat la ușă. Aud pașii ei. O, timiditatea mea!... Ea deschide, mă privește, scoate un țipăt și-mi închide ușa-n nas.

Intorcîndu-mă amețit, neînțelegînd nimic, izbesc cu cotul pe treapta de jos a scării p-un domnișor a cărui figură nu-mi era necunoscută...

Ce descoperire grozavă!

Vecinului meu care sade alături de mine, ea îi trimitea de doo luni ochiadele ei! Pe el îl chemase ea...

O luai atunci la fugă, fără să știu unde mă duceam, rușinos, zdrobit —, și iată-mă.

Dă-mi un chibrit... Nu, nu e de trebuință... Otărît, țigările sunt pentru mine ca si inimile: nu stiu sa le aprinz!

XIV. SCARA AMOROASA

Pe cînd trăia, răposatul se numea Panait.

Un băiat cumsecade, cu inima nu mai puțin bună, dar nici mai bună decît a dumitale sau a mea.

Se poate dar, cu drept cuvînt, lua drept exemplu.

Panait, murind, sunt de atunci doo luni, mă instituise executorul său testamentar. Așadar, executînd, întîmplarea mă făcu să descopăr mai multe caiete destul de voluminoase pe cari curiozitatea mă împinse să le citesc.

Acestea era copiile scrisorilor amoroase ale lui Panait, în cursul lungei sale existențe.

După ce am citit aceste pagini, descoperit-am o gradațiune ce o cred demnă de observațiune — pentru că ea reflectă puțin ideile lumii întregi. Ceea ce m-a hotărît să le intitulez Scara Amoroasă și să vi le ofer ca o trufanda.

Eu încep dar.

La 20 ani

Panait către o cusătoreasă

Anghelul inimii melei

Dacă ai cunoaște pirjolul care mi-arde rinichii de cînd te-am văzut mi-ai plînge de milă.

Nu mai știu unde să-mi pui capul de cînd mi-ai ieșit înainte, Arghirițo, sufletul meu! Umblu ca un turbat pe drumuri și amorul nu-mi dă pas nici cum.

O! hamorule dușmane!

Arghirițo, inima mea, tu care ești de muc și de luminare, aibi milă de mine că mă năucesc, și încă arată-te înaintea mea.

Sînt în stare, Arghirițo, să-mi las pe tata și pe mama și să-mi iau cîmpii, să fug din București, unde am ajuns să fiu lude între Călărași23, dacă nu te-i îndura de mine, stăpîna inimii mele.

Arghirițo, Arghirițo, fie-ți milă de acela care are cinste să fie al tău pînă la moarte etc.

La 30 ani

Panait către o femeie măritată

Cuconița mea.

Nu trebuie să-ți bată deloc inimioara, pentru că m-ai învrednicit cu dragostea mătăluți.

Decît să-mi smulgă cineva acest stilet mai bine mi-aș da obștescul sfîrșit de o mie de ori.

și crede-mă, psihimu, că dulce mi-ar fi moartea pentru mătălută. Ai păcătui înaintea celui de sus dacă ai sta la îndoială. Să chiamă că și eu sunt ipochimen cu haractir și fecior de oameni.

Fii fără grijă, Păunico. Lasă pe mine că știu eu cum să-i joc ursul.

Frățica dumitale, zici dumneata, parcă bănuiește ceva. Lasă-l să vie la mine hainul.

Cu toate că a fost vătaf de agie, nu mă tem eu de el, căci am ace și pentru un cojoc ca al dumnealui.

Păunico, mine la sindrofie, la cuconul Tudose, cînd frățica dumitale s-o apuca de mariașiu, găsește prilej să vii în sofragerie.

și s-auzim de bine, Păunico.

La 40 ani

Panait către o baletistă

Afrodita mea,

știi cu ce bătaie de inimă te aștept diseară.

Avem să facem chef mare!

Deci nu lipsi să te afli diseară la grădină la Scufa. unde am găsit de cuviință să încheiem practicaoa anaforalei hamorului.

Uitam să-ți spui că azi de dimineață, trecînd prin Lipscani, am văzut la o boltă un șal de țeara turcească, de mi-a rămas inima la dînsul.

Oh! am zis în sine-mi, cît de bine are să-i șază Afroditei mele, cînd s-o plimba de brațetă cu mine, înfășurată într-însul.

Așadar și prin urmare nu uita că diseară poate să ți-l și aduc.

E cu cîmpul ceadiriu, și ceadiriul te face așa de nostimă, hanîma mea!

Să mă vezi întins pe masă dacă n-ai veni.

La 50 ani

Panait către un pețitor

Domnule,

Prin cea de față a mea scrisoare de astăzi, am cinste să-ți fac parte de chibzuințele mele, întrucît privește căsătoria cu cuconița Anicuța, ce mi-ai ciracladisit-o dumneata.

Cuconița Anicuța este o fată la ai căruia nuri și aplecări sunt gata să dau toate închinăciunile cerute de cuviință.

Cu toate acestea, domnule, dumneata care ești amestecat în treaba asta, înțelegi că cuvintele serioase biruiesc zburătoarele întipăriri ce le poate avea cineva într-o vîrstă mai puțin coaptă.

Domnul Tănăsache, socrul meu viitor căta, după cum fusese hotărît de la întîia?noastră vedere, să dea cuconiții Anicuța o zestre de opt sute galbeni venit în proprietăți nemișcătoare aflătoare în județul Muscel și Gorj.

Precum se cuvenea în asemenea împrejurare, eu m-am și dus în de față la locurile unde sunt așezate zisele nemișcătoare.

Acolo, domnule, am aflat că susnumitele erau supuse la mai multe zălogiri despre cari nu mi s-a fost dat nici o pliroforie.

Negreșit, domnule, dau dreptate, precum am zis mai sus, gurilor cuconiței Anicuții, dar nu se poate hotărî nemic, dacă d. Tănăsache, viitorul meu socru nu va jldăngi și o mie cinci sute de galbeni, în numărătoare.

Pot nădăjdui că alegerea ce va face în ființa mea nu va fi rău nemerită.

Binevoiește dar, domnule, a pune închinăciunile mele la picioarele cuconiței Anicuții, dar tot într-o vreme fă să înțeleagă pe viitorul meu socru că treburile sunt treburi...

Am cinste...

La 60 ani

Panait către un amic

Scumpul meu Pavlache,

Tu știi că de doi ani de cînd am rămas văduv de răposata Anicuța, soția mea, casa mi-era prea goală.

în sfîrșit acum, cu ajutorul lui Dumnezeu, am găsit o slujnică așa cum nădăjduiam.

Patruzeci de ani, bine păstrată și făcînd iofcale apelpisite.

Ah! frate! tu o să le guști! Dar încă mazărea verde, nenișorule!.

Ea e o ființă plină de daruri.

Pentru asta am și pus-o pe diată.

La vîrsta mea — ce vrei tu? — dragostile sunt așa de scumpe.

Pe curînd, scumpul meu Pavlache, sau mai bine pe luni, la trei ceasuri.

Tu o s-o vezi; o să guști iofealele ei, și ea o să-ți facă o cremă de ciocalată...

Ah! sunt prea fericit cu ea!...

Amice lectore, trage însuți concluziunea.

XV. DARURILE DE ANUL NOU ale lui STAMATACHE

I

Stamatache pe care vi-l prezint pe lîngă averea lui cunoscută, are îndoita profesiune de avocat și samsar, care îi raportă mult. Este de observat că aceste profesiuni unite la un loc au dat întotdeauna un venit destul de recomandabile.

Signalementele lui Stamatache: Puțin cam gras — dar urît, și cu pretențiuni cu atît mai exorbitante.

Stamatache e însurat.

Semn care n-are nimic particular: Stamatache înșeală pe nevastă-sa avînd de amantă o aetrifă de la opera italiană.

Așadar, iată ceea ce se-ntîmplă acum un an eroului nostru, la epoca darurilor, adică la sfîntul Vasile.

Să vedeți.

II

La 1 decembre, Stamatache — ca omu care știe să numere și să prevază — își zise:

într-o lună, de azi, vom sosi la un termin fatale.

Acel termin se numește anul nou sau sîntul Vasile.

Să facem mai dinainte budgetul nostru, ca să nu fim surprinși.

De o parte doamna Stamatache, născută ținea sin hagi Dimitrache, soția mea legitimă.

De alta, Dolorida de Santa-Felice, născută nu știu cum, nebuna mea dorată.

Ceea ce-mi constituie o obligațiune de daruri în partidă îndoită.

Drace!

Stamatache dragă, nu e mijloc să scapi. Cu averea ta cunoscută orice economie ți-ar da numele de zgîrcit.

Ai să cheltuiești șase mii de lei.

Nici mai mult, nici mai puțin.

Asta nu este totul, Stamatache, tu ești dator încă să egalezi în această ocaziune imparțialitatea lui Solomon.

Doamna Stamatache de cîtva timp se-nțelege că te cam bănuiește. Ea se posomorăște învederat.

Ocaziunea este prețioasă pentru că s-o reînseninezi. Un dar galant o va face să-și piarză negrele sale idei.

Așadar cel mai puțin trei mii de lei darurile soției tale și trei mii de lei pentru ale Doloridei.

Tot atît pentru soția ta, cît si pentru amanta ta.

Cred că nu poate face cineva lucrurile mai bine...

Asupra acestui monolog, Stamatache își surise în oglinda conștiinței sale — și ieși ca să se ducă la Dolorida.

III

La 10 decembrie, avocato-samsarul nostru intră la un giuvaergiu.

— Domnule, aș dori să văz doo bratelete.

— Trei, domnule, dacă poftești.

Giuvaergiul, care era un om complezant, îi arată zece.

Dar avea mai cu seamă una...

Ceva răpitor!

— Cît costă? zise Stamatache

— O sută șaptezeci și cinci de galbeni.

Drace!

In minte el își făcu deja adițiunea:

Cinci mii șase sute și cu cinci mii șase sute da lei fac unsprezece mii doo sute... Să mă mai gîndesc, conchise el salutînd pe giuvaergiu.

IV

Cînd ieși în stradă:

— Păcat că această brățară nu costă o sută de galbeni.

Aș fi pus să-mi facă doo aseminea.

Dolorida ar fi fost capabilă să mă adore încă șase luni mai mult.

Dar o sută șapte zeci și cinci de galbeni!...

Este adevărat că soția mea nu prea are trebuință de bijuterii. O femeie cum trebuie cată să strălucească prin simplicitate.

și apoi, unde iese ea!...

Cu jumătate din suma aceasta aș putea cumpăra pentru dînsa un șal care i-ar face tot atîta plăcere.

Căci în fine ceea ce cată să privească cineva, este intențiunea.

S-a hotărît.

Oi face ce-oi face pentru soția mea, și iau brățara pentru Dolorida.

Echilibrul nu prea se clatină — și așa fac lucrurile prea bine.

V

La 20 decembrie, Stamatache se întoarse la giuvaergiu ca să cumpere brățara.

— Domnul nu dorește broșa care e la fel cu brățara?

— Adevărat... Broșa?... Cît m-ar costa brosa

— Numai doozeci și cinci de galbeni.

Stamatache cugetă.

și pe cînd neguțătorul respecta reveria lui:

— Asta ar covîrși numai cu patru sute de lei suma totală pentru daruri...

N-ar mai rămînea pentru soția mea nimic... Este adevărat că ea n-are nici chiar trebuință de un șal.

Dolorida ar fi așa de fericită!.... Cu atît mai mult că sunt încredințat că nevasta mea nu bănuiește nimic.

Ea este posomorită, o văz, dar asta este din cauza nevricalelor sale.

Așadar, dacă ea nu bănuiește nimic, nu este de trebuință ca s-o măgulesc. Afară de asta, cu un mic preț, aș putea găsi la Pieptănarul un nécessaire prea frumușel.

— Domnule, pune-mi la o parte și broșa...

VI

La 30 decembrie, Stamatache se certase seara cu Dolorida.

După prînz, el începu să cugete la acea ceartă:

— Sărmănica mea!... Am făcut poate rău... Ea și-a petrecut noaptea puind cataplasme contraltei care n-are pe nimeni și e bolnavă... și eu care o acuzam!...

Din fericire iată ajunul sîntului Vasile... In adevăr, aceasta mi-amintește că n-am cumpărat încă nimic pentru soția mea.

Dar știu eu ce să-i iau?... Are ea lipsă oare de un necessaire?

Ce dracu! ea are tot ce-i trebuie! Tot anul, tot îi cumpăr... Afară de asta ea este către mine d-o indiferență... Nu mi-ar fi nici cum recunoscătoare de ceea ce aș face pentru ea.

Pe lîngă suma hotărîtă mai bine mai adaog ceva și iau și o pereche de cercei Doforidei ca să fie garnitura complectă.

VII

In ziua de sîntul Vasile, Stamatache nu dete nimic soției sale.

Dar tocmai cînd trecea prin salon ca să ducă Doloridei brățara, broșa și cerceii, el zări mai multe cutii cu cofeturi ce fuseseră trămise doamnei Stamatache.

— In adevăr!... soției mele nu-i plac cofeturile, murmură el... cu chipul acesta fac o economie.

și el lo ne cele mai mari doo cutii ca să le ducă Doloridei!!!

VIII

In anul acesta au să fie desigur încă mulți Stamatache!

XVI. OGLINDA

Poveste

Deci se întîmplă în vremea aceea — dacă a fost ieri sau acum treizeci de ani, aceasta nu aș putea-o tocmai preciza —, se întîmplă că o mare larmă se urcă spre cer!

Cor compus de lamentațiunile desperate a 80 și mai bine de mii bărbați bucureșteni cari gemeau astfel:

— Vai! și iar vai! pe dracu l-am căutat în corabie?

Timpii sînt grozav de aspri pentru corporațiunea noastră, în acest oraș al pieirii și nerușinării! Romanuri, teatruri, soarele, totul este un pericul pentru repaosul nostru, totul ne ochiește la cap.

Noi suntem cu toate acestea cei mai interesanți și cei mai spirituali bărbați ce s-au văzut vreodată. și cei mai seducători chiar!

Dar femeile sunt așa de fantastice creature!

Cine ne va protege? ne va prezerva? ne va scoate din necaz?... Ajutor!... Ajutor!... Ajutor!... Ajutor!...

Scoțînd acest apel desperat, tutti deveniseră așa de formidabili încît buna femeie Veritatea, care cu toate acestea locuiește prea departe de glorioasa noastră capitală, auzi ecoul plîngător al acestor stanțe cufundate în plinsete.

Cu toate cele ce au pretins mincinoși, Veritatea este o excelinte persoană. Crudă numai pentru cei ce merită.

Ea fu dar mișcată foarte tare de concertul desperaților.

Asupra cărora, luînd un costum mai puțin primitiv de cit capotul său ordinar, ea alergă în fuga mare aci jos pe pămînt, și printr-o înștiințare, placardată pe toate zidurile, cu voia autorității, jșvită pe bărbații cufundați în plînsete să se strîngă chiar. în flpp? va în flîmpul-Virtutilor. pentru o comunica-țiune ce îi interesa.

Această alegere a Ompului-Virtuților, care mergea drept la inima invitaților — cineva este totdeauna simțitor la cele mai neadevărate lingușiri! — această alegere nu putea să nu dispuie în favoare-i spiritele.

Așadar, la ora hotărîtă, nimeni nu lipsi de la întâlnire.

Cei 80 și atîția de mii erau în cel mai mare complect, și cele 160 și a tîtea mii de mîini ale lor bătură în palme, cînd apăru Veritatea, liniștită, zîmbi-toare, plină de bunăvoință.

știind că ea cu greu poate fi auzită, curajoasa fată se așeză în centrul regimentului, și, vorbind cu ajutorul unei trîmbițe:

— Scumpii mei amici, zise ea.

Doleanțele voastre m-au mișcat prea profund. Am înțeles perplexitățile voastre, și am otărît a vă aduce ajutorul ce implorați cu atîta ardoare.

Cu totul contra opiniunii interesate a medicilor voștri, părerea mea este că,a preîntîmpina qftțf mai bine decît a vindeca.

Preîntîmpinați dar, amicii mei.

Fiecăruia dintre voi îi voi da chiar azi o oglindă. mulțumită căria va fi sigur de a de periculele condițiunii voastre.

îndată ce oarecare flgnorocire va amenința liniștea voastră, veți fi gĂrrvnifînafîyp care va începe să acopere chipul vostru în acest fidel reflectatore.

Priți-vă cu grijă în fiecare dimineață.

Albeața ordinară va însemna securitate.

Galben ca paiul, ușoară neliniște.

Galben ca dovleacul, atingeri serioase.

Galben ca șofranul — va fi prea tîrziu!

Dar, înștiințați mai dinainte voi nu veți lăsa să vie la voi această nuanță desperată. Chiar de la galben ca paiul, voi veți și lua precauțiuni și veți redobîndi cea mai reasigurătoare albeață.

Mergeți, scumpii mei amici, fiți fericiți — și aveți copii mulți, dacă mijloacele vă permit de a-i crește.

Trăiască Veritatea! răspunseră în cor cei 80 și atîția de mii reasigurați.

Întorcîndu-se de la Cîmpul Virtuților cei 80 și atîția de mii trecură pe dinaintea unui zid pe care erau placardate afișurile spectaculilor din acea seară.

La Teatrul Naționale se juca Bărbatul dat pe bețe .

Toți — cu disprețul ce le inspira noul lor talis-man, leșinară de rîs, cugetînd la nefericirile acestui sărman bărbat.

Dar, vai! bunul simț propune, și omul dispune.

A doua zi de dimineață — se vede că menagiul lui îi cam da zor —, cel dintîi din cei 80 și atîția de mii, văzîndu-se în oglindă sa providențiale, zări deodată...

Cu neputință de a se înșela!

Era tocmai pe tocmai o culoare blondă cu spicifl de grîu. Culoarea primului grad.

— Hî! hî! drace!... soția mea!... strigă el cu o intonațiune de bețiv, soția mea mă... Eu... Ea mă iubea atît!... de unde ar putea dar să vie!.. Este adevărat că, de cîtva timp, blestematul de Club îmi ocupă toate serile... Aș face poate mai bine să stau puțin mai des lingă ea... Mulțumim! sunt sătul de a fi numai cu ea... O lună de miere d-un an, îmi pare că e prea destul... și apoi am promis astă seară să joc pichet cu Tache... voi sta acasă într-altă zi.... Afară de asta, oglinda nu știe ce spune... Marița n-ar cuteza...

și el plecă la Club.

A doua zi veni rîndul celui de al doilea din cei 80 și atîția de mii.

—Galben ca paiul!... sunt galben ca paiul!... A! saraca Zincuța, o femeie pe care am luat-o de soție numai pentru banii ei, ar avea curagiul să...

Hîm!... ăl Alecuță care tot vine pe la noi...

Aidea de! ca și cum ar exista un om mai încîntător, mai frumos, mai fermecător decît mine!

Ce e drept, toată ziua sunt la Casino, unde, să o știu numai eu, am pierdut luna asta mai bine de o sută de galbeni...

Ducă-se dracului această oglindă idioată... Trebuie să-mi întorc banii mei.

și se duse la Casino.

A trei zi, veni rîndul celui de al treilea:

— Galben ca dovleacul! Dovleac, cine? galben ce?... Lucru dracului IrTrasa popei!... Dar nu-mi plac mie aseminea culori!...

Dar eu...

Nu mai este dar nimic sacru pe pămînt!... O demoaselă ce am luat-o din provincie! care are gusturi de familie! care știe să facă dulceață și să dreagă ciorapi!

Nu-i iau oare destule zarzavaturi pentru murături? n-are destule pînzeturi ca să-și ocupe acul? Asta nu este de crezut! Așa dar ce-i mai trebuie?

știu bine că Zoe m-absoarbe puțin, mult, cu pasiune, și că nu viu acasă uneori deloc.

Soția mea are ea oare bănuieli?

Aș! ea! candoarea provincială!... îngerul pastei de gutui!... Această oglindă este o neghioabă.

Ea mă iubește ca soție. Zoe mă adoră ca... doo amoruri de femei în doo deosebite moduri.. Eu sunt un fericit craidon.

și el zbură la Zoe.

Așa și cu ceialți.

La finele anului, ei erau 79 de mii tocmai galbeni ca șofranul!!!

79 de mii cari, atunci, — ca să nu se mai vază — aruncară oglindele lor pe fereastră...

Veritatea adună cu prudință rămășița pachetului, care ar fi fost tot sfărîmat.

Căci cei 80 și atîția de mii sunt oamenii cari, avînd un barometru ce zice tempestă și o bătătură la picior care zice timp frumos, ei preferă totdeauna să păstreze bătătura și să se desfacă de barometru.

XVII.GRAMATICA LIMBEI AMORULUI

Prefață

Nu vă fie teamă. Ea va fi scurtă.

șarpele invidiei este cel care-mi pune pana In mină — dacă-mi este permis, fără ca să fiu doctor în litere, să uzurp o aseminea metaforă.

Am băgat de seamă că grămatica d. Ioniță Popp a ajuns la a nu știu cita edițiune, și trebuie să fi raportat sumă de bani editorelui său.

Fără ca să caut a aprofunda acest mister de aritmetică, fără ca să mă întreb cum se poate face ca acest fel de publicațiuni să obție un succes așa de necrezut într-o țară unde se vorbește așa de puțin românește, am găsit posibilitatea de a institui o concurință.

O institui.

Limba amorului facile și dificile nu este și nu poate fi invederat aceeași cu a marilor și micilor noștri autori, adică cu a lui Issachar și a lui Grigore Vodă , drama.

Așa dar, Gramatica limbei amorului împle o lacună.

S-o împlem!

Introducțiune

1. Gramatica limbei amorului este arta de a vorbi, de a scrie și de a trăi incorect.

2. Ca să vorbească și ca să scrie, cineva se servă cu cuvinte; ca să trăiască se servă cu aproapele său.

3. Cuvintele sunt compuse de litere și literele sunt compuse de cuvinte.

4. Sunt doo feluri de cuvinte: cuvintele variabili și cuvintele invariabili.

Exemplu: Te iubesc, Costică, Nae, Matei, Guță, lancule sau Mitică.

Te iubesc, — cuvinte invariabili, cari nu se modifică niciodată, orOa ce ființă avută de sexul masculin de s-ar adresa.

Costică, Nae, Matei, Gupă, Iancu, Mitică — cuminte variabili, prea variabili chiar, pentru că se pot schimba de mai multe ori în aceeași zi.

I

Despre substantiv

1. Substantivul sau numele reprezintă o ființă sau un obiect oarecare: copilărie, familie, birjar.

2. Sunt doo feluri de nume: numele comune și numele proprii.

Numele comune sunt cele care le-a primit de moștenire, precum: Lucsandra, Stanca, Safta, Bălașa etc.

Numele proprii sunt acelea ce și le dau, precum: Eleonora, Emilia, Zozo, Eugenia etc.

3. Printre nume sau substantive, sunt unele cari, deși la singurit, prezint spiritului ideea mai multor persoane formînd o colecțiune.

Astfel sunt: chirie, toaletă, nutriment etc.

4. Substantivii au doo proprietăți: felul și numărul.

5. Felul este cel care reprezintă distincțiunea ambelor sexe.

Numărul... In Gramatica limbei amorului nu-l bag în seamă niciodată.

II

Despre articul

1. Există diferite chipuri de a face articulul.

Aceasta depinde de stagiuni, de caractere, și de o mulțime de considerațiuni prea particulari.

Printre principalele chipuri de a face aricolul, noi ne vom mărgini să cităm:

Iarna: — Vînătoarea prin balurile mascate, ori care de ar fi caracterul balului.

Vizitele dese, în foaerul operei și bufetele diferitelor baluri.

Cinele, ori la care birt.

Vara: — Seratele de la Belle-Vue.

Poza și tonul, la grădina chiseleff.

In orice stagiune: Scena geloziei, prea simpatică oamenilor în etate cari se cred iubiți numai pentru ei.

Leșinul și istericalele — ascund minunat situațiunea, cînd este vorba de a se prinde în flagrante delict.

2. Pentru mai întinse detaliuri, a se adresa oriunde. Aceasta intră în domeniul public.

III

Despre adjectiv

1. Sunt doo feluri de adjectivi: adjectivii calificativi și adjectivii determinativi.

2. Adjectivul calificativ se adaugă la substantiv ca să exprime calitățile.

Exemplu: — Lacom, mincinos, gogoșar, etc. etc. etc.

3. In Gramatica limbei amorului nu se cunoaște decît un singur adjectiv determinativ: acel adjectiv este adjectivul avut.

4. Adjectivii numerali sunt acei cari serv a număra: unu, doi, trei, etc.

în calculul anilor, adjectivii numerali sunt supuși la o regulă generală și fără excepțiune, adică: a întrebuința totdeuna o zecime mai mult cînd e vorba despre o amică și o zecime mai puțin cînd e vorba despre sine.

Exemplu: Lina are 40 ani și eu 20, ceea ce vrea să zică în realitate: Lina are 30 ani și eu tot atît.

5. Adjectivii demonstrativi se întrebuințez în un mod mai delicat. Trebuie să știe cineva a-i varia după natura celor către cari îi adresează și a circumstanțelor în cari au trebuință.

Micul meu băiețel sau scumpul meu Bibi se întrebuințează cu preferință pentru o cerere de dar.

Domnule, ești un infam, sau eu nu sunt decît o femeie slabă, cată să fie rezervați pentru marile solemnități, de exemplu pentru cazul în care el vrea s-o lase și în care ține să facă ca el să-i dea un adio sunător.

6. Adjectivul posesiv este acela care exprimă ideea posesiunii.

Observațiune particulară: — nu trebuie să întrebuințeze cineva adjectivul posesiv cînd sensul indică lămurit care este obiectul posesor.

Astfel, nu se zice: mă doare capul meu, sensul nefiind îndoios; dar se poate zice: mi-am ars părul meu coafîndu-mă, ca să se deosebească de cel pe care-l cumpără de la coafor.

IV

Despre pronume

1. Pronumele este un cuvînt ce se pune în locul numelui spre a și-l aduce aminte. Astfel, în loc de a se zice: Guță mă îneacă cu tandrețele sale, se zice simplu: El mă îneacă cu tandrețele sale. Toată lumea va înțelege că aci este vorba despre un protectore.

2. Pronumele relative sunt astfel numite pentru că fac să se distingă un grad de reiați une mai mult sau mai puțin intim cu substantivul.

Astfel, la o întîia scrisoare în care se oferă o inimă însoțită de alte articole, se răspunde:

„Domnule,

Dumneata nu știi cu cine ai a face”.

La a treia:

„Pe diseară. Tu să nu uiți șampania după care sunt nebuna".

3. Pronumele relative sunt acele cari arăt c-un chip nehoțărît, persoanele a căror lipsă o amintesc.

Exemplu: — Da, scumpa mea, cineva s-a împușcat pentru mine în anul 1857.

V

Despre verb

1.Regulă generală. în Gramatica limbii amorului nu sunt deeît verbi prea neregulați.

Astfel sunt: a iubi, a plăti, a intra, a mînca, a dormi etc.

2. Cu toate acestea sunt doo excepțiuni ce se văz rar: acestea sunt verbii cugetați: a economisi și a se căsători.

3. Fără a număra un verb auxiliar, numit astfel pentru că este cel mai neapărat în viață.

Acest verb auxiliar este verbul a avea.

4. Verbul impersonale, care nu admite deeît o singură persoană, este căzut în disuetudine.

5. Sunt mai adeseaori trei persoane: una în salon, cealaltă ascunsă în budoar, și a treia într-un dulap.

6. Cîte odată sunt și mai multe.

7. Numărul modelor este nemărginit!

8. Indicativul se traduce obișnuit prin chipul de a se întoarce, printr-o privire, printr-o izbucnire de rîs.

9.Condiționalul este prea adeseori întrebuințat.

Exemplu: Dacă nu voi avea paltonul de catifea, mîine la prînz, te las.

10. Imperativul se traduce în diferite chipuri.

Cel mai uzitat este, deocamdată: La Zamfir!

11. Timpul în Gramatică limbei amorului este acel ceva de care îngrijesc cît se poate mai puțin și care-și răzbună cît se poate mai mult.

12. Tot ce ar fi mai trist după trecut, ar fi prezentul, dacă n-ar rămînea viitorul.

VI

Despre negațiune

1. Nu!... întrebuințarea lui este foarte rară.

VII

Despre prepozițiune

1. Prepozițiunea este un cuvînt invariabile care servă a exprima raporturile ce au cuvintele între ele.

Exemplu: Cu cine ai venit tu astă seară?

—Acea femeie îmi stă în gît!

VIII

Despre conjuncțiune

1. Nimic de zis.

IX

Despre interjecțiune

1. Cu totul variată.

Exemplu: Ah! atunci dacă e așa, șit!...

X

Despre accent

1. Prea franțuzesc ca să se ia drept streine. Exemple alegeți, sunt destule.

XI

Despre analiza logică

1. Unul din capitúlele cele mai importante ale Gramaticei limbei amorului .

2. Analiza logică se aplică la studiul propozițiunilor.

3. Ea are misiunea de a le ghici și a le controla. Exemplu: — Birjă cu luna, lanț bun de ceasornic,un ac de diamant la cravată. Asta este ceva serios.

4. Miopia, în analiza logică, este un caz pendabile.

XII și cel din urmă

Despre ortografie

1. Nici pomeneală!...

și acum, tată Popp, profesorele meu, binecuvîntarea ta!!!!

XVIII.CONCLUZIUNE

Poate, amice lectore, că ajungînd la cele din urmă pagine ale acestei cărți ești tentat a-mi adresa o mustrare.

Mustrarea că, într-un volum întreg asupra amorului, n-am găsit un mic loc idealului.

Vai! apărarea mea nu este decît prea ușoară de făcut.

A vorbi despre ideal ar fi constituit, în ora în care avem plăcerea să vorbim împreună, un foarte mare anacronism.

și afară de asta, ce este idealul?

Ii știi tu definițiunea, amice lectore?

Nu! crede-mă. In deșert i-ai căuta-o.

Căci idealul n-are definițiune.

El este tot — și nimic

Este una pentru tine, alta pentru mine, altceva pentru un al-t.rpilea.

Ceea ce face că, neavînd același scop, va fi totdeauna cu neputință oamenilor să ajungă la același rezultat.

Drept probă:

Idealul savantului

— Pui zero și rețiu șase.

A plus B... sinus et cosinus.

Este lămurit!... sunt pe drum... încă cîțiva ani de căutări și voi descoperi poate problema ce o urmăresc ziua și noaptea!

A ști în fine cît timp i-ar trebui luminei unei luminări ca să meargă d-aci la Cahul.

Idealul unei domnișoare

— Un june blond, cu mînuși turnate pe mină și cu niște ochi mari.

Vorbind ca o carte, cînțînd ca un album de muzică și recitind în conversațiune versuri de ale lui Bolintineanu în proză.

Idealul tatălui ei

— Un ginere sărat și piperat, greu la cîntar, posesor de cîteva prăvălii în București, bez vreo moșie.

Plăcîndu-i să strîngă banii și să nu cheltuiască deloc.

— O epidemie, Dumnezeul meu!

Un amoraș de epidemie.

In acele minute ia cineva orice doctor. Vor fi dar siliți să vie și la mine.

Odată aci, inventez un medicament secret, fac anunțuri în jurnale prin intermedierea unui farmacist cu care mă-ntovărășesc, și...

Idealul amorezei

— Un domn...

Mut — ca să nu fiu ucisă cu declarațiunile sale.

Surd — ca să nu poată auzi povestindu-i-se istoriile trecutului, prezentului și viitorului meu.

Orb — ca să mă întîlnească fără inconvenient la brațul lui Cutare.

și pe lîngă acestea, avut ca toate împrumuturile coprinse în budgetul Statului.

Dar cerul nu-mi va trămite niciodată o asemenea fericire.

Idealul soldatului

— Să fie o bătălie!

Moare colonelul, moare locotenentul-colonel, moare comandantul, mor căpitanii, mor locotenenții, mor sergenții, mor caporalii... Mor toți soldații.

și eu trec general după vechime cu atîtea deco-rațiuni încît să nu mai aibă loc pe individualitatea mea.

Idealul profesorului de științele de stat

— Istoria științelor meteorologice vorbește de ploi de foc, de ploi de broaște, de ploi de pucioasă.

Dacă-ar putea să dea una în minutul cînd mi-ncep cursul meu.

Ar fi siliți să intre înăuntru.

și odată în viața mea voi vorbi și eu în fața unui plural de amatori!

Idealul nepotului

Unchiul meu!

Mănîncă mult și începe să doa/mă după prînz. Acesta este semn bun.

Voi ceti ceva despre apoplexie în Doctorul de casă .

Idealul poetului

— Un miop care să se înșele și care crezînd că cumpără Cartea de bucate să ia în locu-i sonetele mele.

Dar afurisiții de ochelari văd așa de bine acum!

Idealul restauratorului

Să fac coteletele de căprioară cu orice.

Cu bou, cu cal, cu măgar, cu catîr.

Dar acestea încă cost.

Deoarece, dacă aș găsi un mijloc ca să fac de sgîrci inalterabile, aceleași ar servi zece ani!

Idealul directorului de teatru

— Au n-ar fi un mijloc să suprimăm pe autori?

Idealul dramaturgului

— Au, n-ar fi un mijloc să suprimăm pe directori?

Idealul bibliofilului

— O editio princeps.

Murdară, ilizibilă, plină de greșeli de tipar.

Ticăloșii ăștia de neguțători de cărți vechi le ascund, domnule. Le ascund!

Idealul financiarului

— Iată o jumătate de rublă. Toată lumea știe că este o jumătate de-rublă.

Este scris chiar de-asupra în caractere foarte citețe. Cum să fac ca să șe ia acest ban drept o rublă? La întîia cercetare, aceasta se pare cu neputință. Cine mai știe?...

Idealul hoțului

— O mahala deșeartă, o casă izolată, un port-mo-nedă populat... și nici un sergent de noapte.

Idealul artistei dramatice

Să seamăn cu Rachela, și să trăiesc în loc să mor.

Idealul advocatului

— Cauza este neînțeleasă.

Eu pledez alb, adversarul meu pledează negru. Judecătorii hotărăsc pestriț.

Noi apelăm; Curtea decide verde.

Mergem la casațiune.

Curtea opinează vioriu.

Ce frumos proces!

— Ce admirabile proces! ce incomparabile proces!

Idealul lacomului

— Aș da încă ceva aceluia care ar imagina digestiunea perpeto.

Permite-mi, amice lectore, terminînd, să ți-l șoptesc ușor la ureche.

Vezi tu d-aci toate librăriile luate cu asalt? Auzi tu d-aici aceste mii de voci?

— Aveți Catastihul Amorului?

— Nu mai e nici unul, toate s-au vîndut.

— Ah! Dumnezeul meu! vezi că aș fi voit...

— Nu ești numai dumneata singur.

— Se zice că este un cap de operă.

— Dec! 10 mii de exemplare au fost vîndute în trei sau patru ore!...........

Tăcere, inima mea!

Fine

