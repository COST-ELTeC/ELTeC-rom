I. SLAVICI

Din Bătrâni

Narațiune istorică

BUCUREșTI

Institutul de Arte Grafice și Editură „Minervaˮ

SOCIETATE ANONIMĂ

6, Strada Regală, 6 (Hotel Union)

1902

DIN BăTRANi

I. SLAVICI

Din Bătrâni

Narațiune istorică

BUCUREșTI

Institutul de Arte Grafice și Editură „Minervaˮ

SOCIETATE ANONIMĂ

6, Strada Regală, 6 (Hotel Union)

1902

O MĂRTURISIRE

E o cestiune de bună credință literară să fac mărturisirea, că faptele expuse în această narațiune pe cât de frumoasă, pe atât de interesantă nu sunt plăsmuiri ale mele, ci întâmplări petrecute sunt acum vre-o miie trei sute de ani, în timpul domniei Impăratului Justinian, când Gepizii aŭ fost risipiți în luptă cu Longobarzii și cu Avarii și când Bulgarii și marile masse de Slavi aŭ sosit la poalele Carpaților.

Întâmplările aceste sunt atât de învederat adevărate, încât i-ași jigni pe cititori, dacă mi-ași da silința să-i conving prin dovedi înșirate după toate regulele stabilite de istoriografii pedanți.

Oare-care nedumirire nu poate să rămâie decât în inimile cititorilor, care n-aŭ avut âncă mulțumirea de a cunoaște din propia lor în-tuițiune poienele ce se-ntind în culmile Bu-cegilor și văile ce se deschid din ele spre șesul de la Dunăre.

Văzuți din depărtare, Bucegii ni se presentă ca niște înălțimi cu culmi ânguste, din care omul foarte ușor se răstoarnă în prăpăstii fără de fund. Urcându-ne înse în vre-una din aceste culmi, rămânem uimiți de lărgimea ce se desfășură în fata vederii noastre. Pădurile de brad și cele de fag rămân departe-n vale, și de asupra lor se-ntinde un fel de câmpie văluroasă, în care putem cutriera zile întregi de a rândul.

Stând în culmea Omului, care e cea mai înaltă dintre toate, și întorcându-ne cu fața spre șesul de la Dunăre, rămâne în dosul nostru valea cea strîmtă și rîpoasă a Prahovei, de a lungul căreia se face pe la Predeal trecerea în țara Bârsei, care de sus se vede ca un fel de raiŭ pământesc. La stânga se întind poienele din culmile munților Co-știlă, Câraiman, Gepii, Peatra Arsă, Vîrful cu Dor și Furnica, ear la dreapta, despărțite prin trecătoarea de la Strunga, se înșirue culmile munților Bârsei, și mai departe, despărțite prin trecătoarea Branului, ale munților Făgărașului, dintre care cei mai de frunte Păpușa, Scărișoara, Viștea, Vîrful Griului, Ne-goiul și Surul. Inaintea noastră se desfășură văile la început strîmte și apoi din ce în ce mai largi, prin Care se varsă rîurile Ialomița,Dâmbovița cu afluentul lui Rîul Alb, Rîul Doamnei și Argeșul.

Toate aceste sunt azi cum eraŭ înainte de aceasta cu o miie trei sute de ani, și oamenii ce trăiesc vara în poiene și-și aŭ în timp de iarnă adăposturile prin văile strîmte sunt și dînșii tot cei de atunci.

Intre Omul și Caraimanul, la marginea po-ienei, unde se-ncep pădurile de brad, e și azi pe țermul drept al Ialomiței poienița tăcută, unde Părintele Luca își avea colibile, și de a supra poieniței e încă în ființă peștera, în gura căreia azi se află Schitul Ialo-miței.

Coborînd de aici la vale, dăm după un mers de jumătate de zi în satul Moroienii, din care trecem la Buciumeni și apoi la Ur-seni, — tot ca atunci.

Altă peșteră âncă mai mare și mai ascunsă în înfundătuiile văilor se află sub Păpușa, pe țermul stâng al rîului Dâmbovicioara, care din sus de Rucăr, în dreptul trecătorii Bra-țiului, se varsă în Dâmbovița.

Coborînd de aici la vale, dăm în Dragos-lavele, sub dealul Mateiaș, apoi se înșiră de a lungul văii satele Slobodia, Bodeni, Cetățeni, Mestecați, Văleni, Gemenu, Capu Coa-stei, Cândești, Boteni și, tocmai departe spre șes Dragodăneștii, — tot locuri însămnate în trecutul neamului nostru.

Pe Rîul Doamnei, în sfîrșit, e mai spre șes satul Domneștiii, ear în fund Slatina, unde pe acele timpuri se spăla aur din nisipul adus de rîu din munți.

Pe Dâmbovița, în fața satului Bodeni, în hotarul satului Cetățeni, se află ruinele unei cetăți, căreia istoriografii noștri îi zic „Ce-tatea lui Negru-Vodă.

Narațiunea aceasta e numai începutul unui șir de narațiuni din ce în ce mai frumoase și mai interesante, pe care am de gând să le public, dacă bunul Dumnezeŭ îmi va mai lungi zilele și-mi va da sănătate, ear oame-nii-mi vor lăsa răgaz. In proxima din aceste narațiuni voi expune întâmplări petrecute în timpul Părinților Ciril și Metodiŭ, apostolii Slavilor, care aŭ trecut și pe la străbunii noș-tri și ni-aŭ adus și nouă învățăturile dreptei credințe. Atunci cetitorii se vor încredința, că ce-tatea aceasta, deși nu de un Negru-Vodă a fost întemeiată, poate să fie numită și cuibul Negrilor-Voievozi, căci vor afla de ce li șe zice „Negri”.

De o cam dată vor afla numai, cum s-a urzit acest cuib de mari apărători ai neamului.

Autorul.

DIN BăTRANi

PARTEA ÂNTÂIŬ

I

Risipirea Gepizilor

„Voim să trăim,— grăi Ursan cel cu sprâncenele dese și cu mustața groasă,— și viața omul și-o apără cum poate”.

Părintele Luca dete domol din cap, și aceasta era răspuns destul de hotărît.

Deși n-avea âncă în barba lui cam rară nici un fir de per cărunt, preotul era bătrân cu mintea, și bătrânețea aceasta, pe care o moștenise din bătrâni dimpreună cu darul preoției, se dedea pe față în înfățișarea lui de om, care le știe toate mai bine decât ori-și-cine altul și le dă tuturora, dar nu primește de la nimeni sfaturi. Stăpânit în fie-care clipă a vieții sale de gândul, că a fost rânduit de Dumnezeŭ să poarte grijă de cele câte-va mii de suflete ce se aflaŭ sub păstorirea lui, el nu se lăsa să fie abătut din calea, pe care i-o croiseră părinții săi prin învățăturile și prin faptele lor.

știa înse, că Ursan n-a venit de capul lui, ci trimis de soții săi de suferințe, și ținea să-l potolească. Nu e nimic ce poate să treacă mai presus de simțământul ce străbate prin mii de inimi, și înțelepciunea adevărată e potrivirea în gând a unuia cu toți.

„Așa e,—îi zise dar cu blândețe,—nevoia îl răpune pe om. Să mai stăm înse, să mai așteptăm, să mai răbdăm, să ne mai gândim.”

„Pănă când să ne tot gândim!? — întimpină Ursan cuprins de amărîciune. — Ne prinde iarna aici în culmile pleșuvite ale Bucegilor; n-avem nici merinde pentru noi, nici nutreț pentru turme; lupii sunt din zi în zi mai neînfricați; ne mor femeile și copiii de foame și de frig”.

Părintele ședea pe un trunchiŭ de fag răsturnat în fața colibei sale de la marginea poieniței de sub peșteră.

„O să treacă și asta cum atâte și ear atâte altele aŭ trecut, — răspunse el rostind vorbele rar și apăsat și înfigându-se oare-cum în trunchiul, pe care ședea. In lumea aceasta numai binele e statornic, unul, singur și totdeauna a-cela-și: relele sunt multe și felurite, fiind-că vin și trec mereŭ, numai curmări ale binelui de a pururea nebiruit”.

„Eu văz, că e răŭ și tot numai răŭ, — îi zise Ursari. — Trec, ce-i drept, relele, dar, dacă hn răŭ trece, după el nu binele de mult așteptat, ci ear alt răŭ urmează, încât din rele în rele o ducem. și nici c-o să mai poată fi altfel câtă vreme nu ne vom fi îmbărbătat și noi, ca să ieșim la larg și să ne facem loc în lume”.

Preotul rămase timp îndelungat perdut în gânduri, nemișcat și cu ochii țintiți la pământ.

Il cuprinsese de mult temerea, că nu va mai putea să-i stăpânească pe oameni și să-i țină în căile cele bune.

Câtă vreme Gepizii aŭ stăpânit șesul de la Dunăre și văile mai largi ale Carpaților, Muntenii aŭ avut viață destul de tignită. Se-ncăieraŭ Gepidii câte o dată cu Longobardii, care-și pășteaŭ turmele mai spre Apus, ori făceaŭ năvăliri peste Dunăre, de unde puteaŭ să se întoarcă încărcați de prada; dar spre munți, unde nu prea aveaŭ ce să prade, numai în timpul verii se abătea câte o ceată mai îndrăzneață, ca să-și facă robi. Mulți băieți voinici și multe fete frumoase aŭ ajuns în robia lor; dar mai ales robii aceștia aŭ dus la dînșii legea creștinească, și, primind o dată învățăturile lui Christos, ei s-aŭ mai îmblânzit.

Toamna dar Muntenii se coborîaŭ în văile mai adăpostite, unde-și clăziseră din bîrne groase locuințe de iarnă. Aici își adunaŭ, prin rariștile mănoase, nutrețul pentru turme și-și făceaŭ să-mănaturi de grâu, de orz și de meiŭ, și numai rar de tot se-ntâmpla, ca unii dintre dînșii să nu-și poată secera în liniște bucatele, din care prisosul era păstrat în gropi numai de dînșii știute.

Trăind tigniți, ei se sporiseră, ce-i drept, dar asta nu-i strîmtora, căci puteaŭ să se-ntindă din ce în ce mai la vale.

Acum se schimbaseră de o dată toate.

Grecii îi uraŭ pe Gepizi și pentru-că, primind legea creștinească, nu voiaŭ să se lepede de învățăturile afurisitului de Arie. Preoțimea stăruia dar mereŭ pe lângă împăratul Justinian, acum om de aproape opt-zeci de ani, să-i stîrpească de pe fața pământului. Impăratul avea înse răs-boaie atât în Asia cu Perșii, cât și în Italia cu Ostrogoții. Supuind acum stăpânirii sale Italia, el s-a hotărît să dee ascultare preoțimii și să pună tot-odată capăt și năvălirilor și a ridicat asupra Gepizilor atât pe Longobarzii de la Apus, cât și pe nenumăratele cete de Ogori saŭ Avari, care veniaŭ despre Meacjă-Noapte călare pe cai mărunți și urmați de care scîrțiitoare, în care-și aduceaŭ femeile și copiii.

Pădurile nu înfrunzisără încă, și Gepizii, strîm-torați de Longobarzi aŭ început să se mișce spre Răsărit și să se adune, ear Muntenii aŭ fost nevoiți să părăsească-n pripă adăposturile lor de iarnă și aŭ urcat în poiene fără-ca să-și fi putut lua destulă merinde și fără nădejdea de a-și mai secera grâul ori meiul abia răsărit.

Pe la începutul verii Avarii cei năvalnici eraŭ sosiți la Dunăre, ear Longobardii se apropiaŭ și ei în frunte cu Alboin, feciorul regelui lor.

Apucai astfel din două părți, Gepizii și-aŭ încercat norocul în câte-va lupte sângeroase, apoi s-aŭ risipit îndesuindu-se prin văile mai strîmte dimpreună cu alte seminții, care veniseră parte în calea Ogorilor, parte-n coada lor.

De aici înainte Muntenii aŭ rămas strîmtorați în poienele lor, ba, înghesuiți despre vale, unii dintre fugari aŭ răsbit până-n poienele Leaotei și aŭ trecut peste Strunga în valea Oltului luând cu dînșii turmele găsite-n calea lor și făcând robi pe Muntenii ce n-apucaseră încă să se ascundă.

Plagă și mai îngrozitoare înse eraŭ haitele de lupi, care, mirosind hoitul, veniaŭ pe urma năvălitorilor și se ațineaŭ pretutindeni.

„Da, — grăi în cele din urmă preotul, apoi se ridică și-și îndreptă privirea în sus, spre poiana Omului, unde Bodea, cel mai mare dintre feciorii sei, își păștea turma, — plăcută nu e acum viața aici în poiene. — Sunt aspre vânturile ce șuieră a pustiŭ peste culmi, pătrund până-n meduva oaselor, usucă iarba din ce în ce mai rară și mai seacă și-ngălbenesc frunzele pădurilor de fag. Diminețile se ridică din văile adînci și umede ceața cea posomorită și deasă, care le acopere toate, încât de 1ș depărtare de abia cîți-va pași nu ne mai vedem unul pe altul și oile risipite ni se rătăcesc, ear cânii încăierați în luptă cu lupul ni se par ca niște stafii urieșe. Ne resbește umezeala din aier și ne amorțește din zi în zi mai nemilos; colibile noastre, făcute-n pripă și numai pentru vară, nu ne sunt destul adăpost; n-avem, precum ziseși, nici nutreț, nici merinde; stăm zi și noapte de pază, ca năvălitorii și fiarele selbatice nu cum-va să ne apuce fără de veste și să fim în toată clipa gata de a ne apăra părinții, femeile și copii urîtă lume! grea viață!

„Prea se țin șir una după alta, și prea s-aŭ adunat multe de odată!”—suspină Ursan mulțumit de altminteri, că preotul își dă atât de bine seamă despre greutățile timpului.

„și totu-și, — urmă preotul cuprins de un evlavios avânt, — aici suntem și aici avem să stăm, căci aici e leagănul vieții noastre și aici ni-e rînduit să ne petrecem filele, aici suntem și numai aici putem să fim stăpâni noi înși-ne pe noi. Intocmai precum poporul ales prin suferințele vieții petrecute-n pustiŭ s-a renăscut pentru o nouă viață, aleși și noi pentru o mare menire, numai suferindu-le toate adunăm puteri pentru altă viață. șir se țin și multe s-aŭ adunat relele, dar tot noi suntem și cei ce aŭ petrecut aici verile cu iarbă verde și fragedă, cu flori multe, deosebite și-n fel de fel mirositoare, cu cer senin și limpede, cu vânt domol și blând, cu isvoare de apă curată și rece. Grea are să fie iarna ce vine, dar, purtând greul vieții, nu uitați mulțumirile trecute și priviți mereŭ spre dulcea primăvară.

„Dacă vom mai fi putând s-o ducem până-n primăvară,” — întîmpină Ursan cu inima îndoită.

„O vom duce! — strigă preotul. — Cetele de Huni eraŭ mai înfricoșate decât cele ce azi ne staŭ în față: aŭ stăpânit țări întinse, aŭ fost risipite și s-aŭ pripășit și ele căutând adăpost prin văl, dar n-aŭ putut să rămăie aici, unde numai oameni ca noi pot să trăiască. Sălbatici din fire, fără de credință și nesățioși în poftele lor, oamenii aceștia trăiesc numai cu trupul și caută rostul vieții numai în mulțumirea poftelor trupești, nu știŭ dar să suferă, să rabde, să. se stăpânească însi-și pe sine și se omoară între dînșii când nu pot să trăiască toți în desfreu. Las-să vie iarna, căci pentru dînșii e mai nemiloasă decât pentru noi, care ni-am petrecut viața luptându-ne cu asprimea ei”.

„O să piară, dacă nu se duc, — grăi Ursan, — dar vin alții în locul lor”.

„In locul lor da, — răspunse Părintele Luca, — dar nu în locul nostru; aici în poienele înseninate tot numai noi rămânem. Giur împregiur se schimbă și se prefac toate: singuri noi stăm, creștem și ne întărim”.

„Tocmai asta e! — grăi Ursan, care cutreiera mereŭ poienele și știa gândul tuturora.—Creștem și ne întărim mereŭ, am crescut și ne-am întărit de nu ne mai încap poienele și văile ne sunt prea strimte. Acum, — urmă el cu hotărîre, — acum e timpul să dăm năvală asupra fugarilor și să-i alungăm, ca să ne facem stăpâni pe văile adă-postite”.

Preotul ridică mâna.

Asta era peste putință! Cel ce scoate sabia de sabie are să piară: numai necredincioșii în-chinați celui necurat pot să se facă stăpâni prin vărsare de sânge. Pentru creștini numai Dumne-zeŭ el singur e stăpân a toate.

„Nu! — strigă el cu hotărîre. — Când doi inși aŭ o bucată de pâne, ia fie-care numai jumătate din ea”.

Ursan dete din cap.

„Nu mai sunt numai doi pe o bucată de pâne, — grăi el îndurerat. — Aŭ trecut și nu se mai pot întoarce timpurile, care aŭ fost. Suntem noi cei mai bătrâni cuprinși de adâncă jale, când ne aducem aminte de fericirile tinerețelor noastre. Trăiam în timpurile de mai nainte în unire frățească; n-avea nimeni nimic ci toate eraŭ ale tuturora și ale fie-căruia în deosebi ca aierul, pe care-l resuflăm, ca apa, pe care o bem, ca lumina soarelui, care tuturora le răsare și pe toți îi încălzește, — căci toate le aveam cu prisos. Azi abia trece zi dată de Dumnezăŭ fără ca să se stîrnească vre-o ceartă între noi. Strîmtoră-rile, în care am ajuns, nu ne mai lasă să urmăm viața de mai nainte, și vedem apropiindu-se timpul, când cei mai stăruitori se vor face stăpâni asupra celor mai blânzi la fire și ne vom încă-iera între noi, ca să ne punem frâu unii altora, încetul cu încetul, oare-cum fără de veste și ca din întâmplare, am împărțit după vetre turmele, care mai nainte eraŭ comune. Vorba era, ca fiecare să știe cât are să păzească și să apere de lupi, ear acum am ajuns, că fie-care vorbește de dreptul săŭ. Ne mai având destulă pășune, ne simțim cu toții strîmtorați și adî-mârte o să împărțim și poienele. Ne trebue lărgime, dacă e vorba să trăim tot ca pănă-acum: ori ne unim cu toții, ca să dăm năvala asupra străinilor, ori ajungem să ne sfîșiem între noi!

Gândul acesta-l înspăimânta pe preot.

Da! Așa trebuiaŭ să vie lucrurile, dacă nu se făcea nimic pentru ușurarea Muntenilor.

„S-o dați năvala, nu zic nici eŭ nu, — grăi dînsul, — dar s-o dați cu chibzuire și numai spre a răzbi până la gropile de meiŭ. Da, asta trebue neapărat s-o facem, — urmă el uitându-se ear spre Bodea. — Merindea trebue să ni-o luăm cu ori-ce preț, și vom vedă la primăvară ce vom face mai departe. Pe cât eŭ cu mintea mea omenească pot să prevâd, puțini o să mai ră-mâie pân’ la primăvară, căci iarna e peirea oamenilor nepregătiți pentru ea. O să vă alegeți dar câți-va, puțini, dar oameni cu vîrtute, și să treceți cu Bodea de a lungul poienelor, ca să aflăm ce zic cei-l-alți, să vedem, cum staŭ lucrurile prin văile, pe unde ne sunt gropile. Năvala nu putem să o dăm decât de o dată și fiind noi pretutindenea mulți în fața puținilor, căci nu avem să-i omorîm, ci să-i alungăm fără vărsare de sânge”.

Ursan era mulțumit.

Mai ales plecarea lui Bodea el însu-și era un lucru, care trebuia să-i liniștească pe Munteni.

Fiind cel mai mare dintre cei cinci băieți ai preotului, Bodea era hotărît prin sorții nașterii să fie urmaș în preoție al tatălui săŭ și lua parte numai la întreprinderi, în care putea să-și dee pe față vrednicia și să-și câștige autoritate și iubirea obștească spre a pute fi, când îl va fi venit rîndul, adevăratul povățuitor al popo-renilor săi.

„și când o să facem lucrul acesta?—” întrebă Ursan.

„Lucrul o dată hotărît se face fără de întârziere. O să plecați azi, mâne, cât mai curând”, — răspunse preotul uitându-se întins spre culme și pândind clipa, ca fiiul săŭ să privească-n vale pentru-ca să-i facă sămn să vie.

Văzând peste puțin pe tatăl săŭ, care-i făcu semn, Bodea o porni la vale, în săltate, cu o repeziciune de a-i fi crezut, că n-o să se mai poată opri. Sosit înse la rîu, el se opri ca și când ar fi venit în pas domol, își luă avânt și se aruncă dintr-o săritură pe cel-lalt țărmure, apoi se apropie resuflând ușor.

Tînăr de vre-o două-zeci și unu de ani, înalt și subțirel, cu plete lungi, cu obrajii curați și rumeni, cu mustața subțire și cu barba numai fulg, Bodea sămăna mai mult a fată mare și sfiicioasă decât a voinic de munte: bărbăția îi era toată numai în felul, cum își ținea îmblăci-toarea ferecată, arma lui în luptă cu lupii, și-n ochii mărunți, care străluciaŭ cu o viuă mișcare printre genele lungi și dese în vreme-ce tatăl-săŭ îi spunea, de ce e vorba.

„O să ne întoarcem apoi coborîndu-ne spre. Valea Albă, — adăugă el vorbind repede, — ca să vedem, dacă năvălitorii aŭ străbătut ori nu și până la gropile noastre”.

„O să vedeți voi, cum aveți să mergeți și pe unde o să ajungeți, — îi răspunse tatăl-săŭ. — Vorba e numai să fiți cu băgare de seamă, să nu vă aventați prea departe și să vă străcurați văzându-le toate și nevăzuți de nimeni”.-

„Poți să fii liniștit, — grăi Ursan, care știa, că Bodea n-ar mai putea să primească moștenirea părintească, darul preoției, dacă, ajuns în strîm-torare și nevoit a se apăra, ar vărsa fie chiar și numai o picătură de sânge, căci mâna preotului trebue să fie nepătată de sânge, curată ca-n clipa nașterii.— Merg eŭ însu-mi cu el,— urmă Ursan, — îl luăm pe Botea, pe Vântu și pe Mo-roiŭ și-l vom păzi ca lumina ochilor noștri, căci al nostru e și pentru copiii nostri-l păstrăm”.

II

Vatra lui Vineș

Sus la stâncile Babelor, unde Vineș, bătrânul faur, își avea vatra, îndesuiala era din zi în zi mai mare. Fier, ce-i drept, abia pe ici pe colo se mai găsia câte o bucățica uitată, și foile zăceaŭ desumflate la o parte, ciocanele începuseră a prinde rugină, dar la Vineș veniaŭ oamenii și cu treabă, și fără treabă.

Trăiseră, câtă vreme viața li-a fost ușoară, risipiți prin poiene și prin văi, fie-care pentru sine și pentru ai săi și mulțumit cu sine și cu ale sale. Acum, când griji multe și grele îi apăsaŭ, se doriaŭ unii pe alții și se simția fie-care mai bine când se vedea în mijlocul celor-lalți. Gândul, că numai împreună pot să scape de ne-voi, îi mâna pe toți la deal, unde totdeauna eraŭ mulți la un loc.

Veniaŭ, de când cu sporirea hăitelor de lupi, ca Vineș să le prefacă fierul în arme de luptă. Fiind apoi mulți, trebuiaŭ să aștepte pănă-ce nu le va fi venit rîndul și, așteptând, steteaŭ de vorbă, ca să le treacă de urît, ear acum prinseseră slăbiciune și veniaŭ numai pentru-ca să stee de vorbă.

Aici se întîlniaŭ oameni până acum răsleți, care nu se mai văzuseră nici o dată; aici se aflaŭ toate noutățile; aici se plămădiaŭ și se puneaŭ la cale cele viitoare. Azi eraŭ dar mai mulți de cât ieri, la început deci, ear în urmă cu sutele, toți înarmați, fie-care în felul lui, unul cu ghioagă, altul cu suliță, ear altul cu îmblăcitoare, toți gata în fie-care clipă de luptă.

Moșneagul cu barba lungă și netedă ședea la loc mai ridicat și se uita împregiur rîdînd din ochii lui vioi și acoperiți de sprîncene stufoase și încă negre. Lui toți îi eraŭ dragi copii; el -chiar și celor încărunțiți le zicea numai „băiete;” el penrru toți „taică Vineș” era; la el toți ca la un fel de sfînt se uitau; vorbele lui toți le ascultaŭ cu drag, căci mult viețuise, prin multe trecuse, multe pățise, multe văzuse, multe au-zise, multe știa bătrânul Vineș și, întinerit acum la adânci bătrânețe, își aducea de toate aminte și mulțumirea lui bătrânească era să le spună și ear să le spună.

Luptându-se în cele din urmă timpuri atât de adese-ori cu fiarele sălbatice, oamenii se des-brăcaseră de firea lor de păstori blajini, care-și petrec viața purtând grijă de moșnegi, de femei, de copii și de miei, se înăspriseră și eraŭ din zi în zi mai porniți spre luptă și cu oamenii, care îi strîmtoraŭ chiar mai răŭ decât fiarele. Nu-și prea dedeaŭ seamă despre lucrul acesta, dar Vineș îl vedea din mișcările lor, din căutătura lor, din felul, cum rostiaŭ vorbele și, uitându-se cu duioșie părintească la fețele lor, moșneagul simția, că iese-n ele la iveală o virtute ce timp îndelungat stătuse ascunsă.

„Da, da, băieți, — grăi dînsul cu fața înseninată,— se schimbă timpurile”.

„și cum se vor fi schimbând, taică Vineș?” — întrebă Corbu, omul scurt și îndesat, care stătea răzămat pe ghioaga lui.

„Cum se schimbă? — întimpină Cărbune cel cu părul creț și cu mustața scurtă. — Tu vezi, cum se schimbă. — Nu mai ești nici tu de ațji — de ieri: îți aduci aminte ca vre-o dată în viața ta să ne fi adunat atât de mulți la un loc!?”

„Așa-i! — zise Bradul cel înalt și uscățiv; — asta s-a pornit o dată și merge înainte”.

„Da! — da!—strigară câți-va dintre cei-lalți: trebue să meargă înainte!”

Corbu dete din umeri ca omul, care ar vrea, dar nu poate să creadă. Avea el gândurile lui, dar ținea, ca vre-un altul să le dee pe față.

„Noi ne-am adunat așa încetul cu încetul, — zise el, — și tot noi o să ne și risipim după-ce Bodea și cu cei-lalți ne vor fi adus merinde”.

Tăceaŭ toți.

Răciulete cel mărunt și neastâmpărat își rodea mustața cea roșie și nu mai găsia loc pentru sulița lui cea lungă. Vedând, că n-are nici unul inimă să-și spuie gândul, el dete cu cotul, se vîrî ca sfredelul printre cei-lalți și ieși în fața lui Corbu.

„Asta nu se poate! — grăi dînsul.

„și de ce adecă să nu se poată!?” —întrebă Corbu.

„Fiind-că e peste putință, — răspunse Răciu-lete: — nici o dată încă noi n-am iernat în poiană și n-o să putem ierna nici acum. Colibile noastre, făcute din frunzar, pot să ne dee umbră-n timpul verii și să ne adăpostească în timp de ploaie, dar gerul iernii o să ne scoată din ele.”

„Așa e!”—strigară mai mulți de o dată.

„Nu se poate, — urmă Răciulete, — să avem adăposturi bune-n vale și să ne împăcăm cu gândul, că trebue să rămânem aici”.

„și ce-o să faci, — întrebă Corbu,— cu cei ce s-aŭ încuibat acolo!?”

„Ceea ce fac cu lupii ce daŭ năvală asupra turmei, — răspunse Răciulete. — Dacă nu fuge, îl toc în cap. Daŭ și-n om cum daŭ în fiară, dacă nu mă lasă să trăiesc în pace.”

„Așa-i! — strigară ear câți-va dintre cei mai îndrăzneți. — Să fi rămas unde-aŭ fost, dacă țin să trăiască!”

„Dar dacă popa nu ne lăsă!?” — întimpină Corbu uitându-se cam cu coada ochiului la Răciulete, pe care-l știa năvalnic la fire și slobod la gură.

„De! — răspunse Răciulete, — ne-o fi lăsând, nu ni-o fi lăsând, asta nici el nu poate s-o știe acum. O să vadă și el, cum vin lucrurile, o să se mai gândească și-o să se răsgândească. Nu facem nici noi ce voim, ci ce suntem nevoiți a face, și mai mare decât nevoile nu e nici cel mai popă dintre toți popii. — Vorba nu e, dacă voim ori nu, ci dacă suntem ori nu mai tari decât dînșii, ca să putem să-i alungăm. și voi ne vedeți, că suntem mulți, și încă mai mulți o să fim.”

„Nu-i așa, — grăi bătrânul Vineș netezindu-și barba și altfel netedă. — Cei mai tari nu sunt cei mai mulți, nici cei mai porniți, ci cei mai chibzuiți. — Gata să fiți pentru toate, dar voi de capul vostru nici o hotărîre să nu luați. Să vie Bodea cu cei-lalți, să vedem pe tinde-aŭ umblat, cum staŭ lucrurile de giur împregiurși ce aŭ pus la cale: vom chibzui apoi, cum avem s-o pornim și la ce capăt avem s-o scoatem. Numai timpurile aŭ să se schimbe: noi rămânem tot ceea ce am fost”.

Oamenii-l ascultaŭ cu sfială și-i dedeaŭ dreptate, dar gândurile se-ncuibă-n mintea omului ele de ele, cei mai mulți eraŭ porniți în inimile lor ca Răciulete și ca Corbu, hotărîrea lor era luată și nestrămutată.

Trecuseră patru zile de la plecarea lui Bodea, și nevoile eraŭ din ții în zi mai multe și mai mari.

Timpul se mai muiase, ce-i drept, par-că nu iarna, ci primăvara se apropia, dar, rîșnițele nu mai aveaŭ ce să macine și țesturile steteaŭ, ca foile lui Vineș, aruncate la o parte, oile-nțer-caseră, brânza adunată-n timpul verii era pe sfîrșite, și meiul rar de tot, chiar nici s-are nu mai găsiai și oamenii se hrăniaŭ aproape numai cu mure și cu bureți.

La toate se mai adăuga apoi și plaga haite-lor de lupi, care mai nainte erați atât de rari la munte, ear acum se făceaŭ din zi în zi mai nesățioși. Cei mai inimoși dintre dulăi, tocmai inimoși fiind, periseră unul câte unul în luptă, și abia pe ici pe colo mai rămăsese câte un puian mai îndârjit, care n-o lua la fugă când uima mirosul de lup.

„Nu mai e, — își ziceaŭ cu toții, — nu-mai e chip s-o ducem aici!”

și tot acesta era și gândul celor ce n-apuca-seră âncă să vină în fie-care ții la vatra lui Vineș, ci-și petreceaŭ viața tot resleți ca mai nainte. Ori-și-cât de risipiți ar fi fost ei, acelea-și nevoi îi făceaŭ pe toți porniți în acela-și fel.

Nimeni nu-ndrăznia însă să se misce câtă vreme preotul stătea pe gânduri, nici chiar Răciulete cel neastâmpărat, care-ar fi fost în stare să găurească cerul cu sulița lui cea lungă.

III

Năluca.

Sosiți la Piscul Lacului, Bodea și soții lui aŭ fost nevoiți să se oprească-n loc.

Aici fugarii răsbisără prin strîmtorile văii până-n poienele largi și trecusără spre valea Bârsei, încât drumul de spre Bucegi spre Păpușa era tăiat de dânșii.

„Trebue — grăi Ursan, — să așteptăm noaptea, ca să ne străcurăm printre focurile lor”.

„De!” — răspunse Bodea trecând cu ochii de a lungul văii.

La dreapta era trecătoarea, unde nu eraŭ corturi, dar se vedeaŭ multe fumuri. La stânga se coborîa valea pe alocurea foarte strimtă. Mai ales sub Leaota, la capul coastei, ea se strîmta de ai fi putut s-o-nchizi cu câți-va brazi răsturnați în albia rîului.

„știți că n-ar fi lucru greŭ să-i închizi pe oamenii aceștia aici? — grăi dînsul. — Unii dintre noi le taie drumul spre isvoarele Bârsei, ea-alții se pun la capul coastei și nu-i lasă la vale”

„Greŭ n-ar fi, — întimpină Moroiŭ: — dar nu știŭ de ce să-i închizi și să nu-i alungi?” fiică al Părintelui Ilie și avea mare trecere la Munteni.

și de astă-dată tot el ajunse în fruntea cetei, care, înaintând spre strîmtorile Oltului, creștea mereu. Nu că se îmbuiba el, nici că l-a ales cine-va, dar până-n culmea Negoiului se adunaseră peste șapte-zeci de inși, tot unul și unul, oameni aleși dintre cei mai vrednici, și cu cât mai mulți eraŭ, cu atât mai învederat ieșia la iveală, că numai el, omul mărunt și aproape dc toi spân, dar scurt la vorbă și chibzuit la faptă, e în stare să-i țină pe toți în ascultare.

Era om domol Bran și la vorbă mai mult blajin decât aspru, dar, când zicea ce-va, se uita la tine de nu-ți mai venia să-i respunzi: simțiai, că așa e, cum zice el, și nu alt-fel, ori că așa trebue să fie.

Se aținea în drumul lor cel lung lumea după dînșii, și s-ar fi adunat sute și ear sute; el însă știa să-i potolească pe oameni.

„Duceți-vă pe la vetrele voastre și stați gata, — le zicea el, — că vă adunăm noi după ce le vom fi pus toate la cale.

și oamenii se risipiaŭ fără de împotrivire:

Unul singur, Bodea cel stăpânit de năvălnicia tinerețelor, tot mai ținea să umble de capul lui.

Văzând stăruințe le oamenilor, el nu se mai gân-dia la gropile de bucate, ci zoria năvala spre capul coastei. Ii era par-că-i perde pe oameni când îi vede risipindu-se și că mai târziŭ nu va mai putea nimeni să-i adune.

„Tocmai asta e. Dacă pot să-i închid, sunt eŭ stăpân pe toată valea, de la capul coastei până la trecătoare, scot pe cine vreaŭ și nu mai las pe nimeni să intre”.

Așteptând sosirea nopții, ca să-și poată urma drumul, ei s-aŭ învîrtit mereŭ împregiurul acestui gând, și pe Ia miedul nopții, când aŭ pornit Ia vale, ca să treacă spre Păpușa, Bodea era atât de hotărît, c-ar fi voit să se întoarcă-napoi, să adune oameni și să facă chiar mâne ceea ce-și pusese-n gând.

„Trebue să avem și noi un colțișor, din care nu mai poate nimeni să ne scoată!” — își zicea el, — și de geaba mergeaŭ înainte, căci loc atât de potrivit ca acesta nu mai puteaŭ să găsească.

Era, înse peste putință, ca una să zică popa și alta să facă feciorul lui.

Sosiți în poienele Păpușei la Părintele Ilie, ei aŭ fost primiți cu mare bucurie atât de bătrânul preot, cât și de Muntenii de acolo, unde fierberea era chiar mai viuă de cât în Bucegi. Bodea n-avea înse timp de pierdut și zoria ple-carea.

Urmându-și drumul, ei aŭ luat cu dînșii pe Bunea, pe Viezură și pe Bran, arcașul neîntrecut, care știa să rănească lupul, din mare depărtare și era umblat ca nimeni pe cărările munților.

Deși născut din tată păgân, un fugar ce gă-sise adăpost la Munteni, Bran era nepotul de fiică al Părintelui Ilie și avea mare trecere la Munteni.

și de astă-dată tot el ajunse în fruntea cetei, care, înaintând spre strîmtorile Oltului, creștea mereŭ. Nu că se îmbulzia el, nici că l-a ales cine-va, dar până-n culmea Negoiului se adunaseră peste șapte-zeci de inși, tot unul și unul, oameni aleși dintre cei mai vrednici, și cu cât mai mulți eraŭ, cu atât mai învederat ieșia la iveală, că numai el, omul mărunt și aproape de tot spân, dar scurt la vorbă și chibzuit la faptă, e în stare să-i țină pe toți în ascultare.

Era om domol Bran și la vorbă mai mult blajin decât aspru, dar, când elicea ce-va, se uita la tine de nu-ți mai venia să-i respunzi: simțiai, că așa e, cum zice el, nu alt-fel, ori că așa trebue să fie.

Se aținea în drumul lor cel lung lumea după dînșii, și s-ar fi adunat sute și ear sute; el însă știa să-i potolească pe oameni.

„Duceți-vă pe la vetrele voastre și stați gata, — le zicea el, — că vă adunăm noi după ce le vom fi pus toate la cale.

și oamenii se risipiaŭ fără de împotrivire:

Unul singur, Bodea cel stăpânit de năvălnicia tinerețelor, tot mai ținea să umble de capul lui.

Văzând stăruințele oamenilor, el nu se mai gân-dia la gropile de bucate, ci zoria năvala spre capul coastei. Ii era par-că-i perde pe oameni când îi vede risipindu-se și că mai târziŭ nu va mai putea nimeni să-i adune.

Ii plăcea lui Bran stăruința aceasta, dar el își urma drumul.

Sosiți în vîrful Surului, Părintele Gavriil nu i-a lăsat să mai înainteze. In valea Oltului era o îndesuială ca în furnicar. Atît în strîmtorile de la stenga, cât și în lărgimile de Ia dreapta, pe sub Negoiul și pe sub Viștea, corturile eraŭ cu sutele, pe alocurea chiar cu miile-la un loc, și crucile ridicate pe ici pe colo de asupra lor eraŭ semne neîndoioase, că cei adăpostiți sub ele sunt Gepizi veniți, precum spuneaŭ cei din Negoiul, parte despre Apus, parte pe rîu la deal.

Nu le rămânea Muntenilor de cât să-și caute vre-o răsuflătoare spre văile ce daŭ în șesul de la Dunăre.

Pe Loviște însă, pe Topolog și pe Argeș era acea-și îndesuială: corturi și ear corturi până prin înfundăturile văilor. și aici numai cu mari vărsări de sânge ar fi putut să răsbească.

„Apoi numai așa, fără de opintire, n-o să răsbim noi nicăiri, — grăi Bodea cam în bătaie de joc.

„Ba da! — îi răspunse Bran. — Dacă vom ave răbdare și ne vom aventa numai unde ei sunt puțini și noi mulți, nu le rămâne de cât să fugă”.

„Asta numai la capul coastei am pute s-o facem”,— întîmpină Bodea.

„Să vedem, — grăi Bran; — poate că aiurea sunt și mai puțini”.

Sosiți dimineața zilei următoare în vîrful or-lului, ei se opriră cam mirați.

Jos la poala muntelui, în adoua dintre văile ce se deschid spre lunca Argeșului, se vedea o fășie de țară, o mică lărgime fără de corturi.

Nu le venia să creadă, că aici n-aŭ străbătut fugarii, dar cu cât mai mult se coborîaŭ, cu atât mai vîrtos se-ncredințaŭ, că nu sunt corturi în lărgimea încă depărtată.

In poienele Scărișorii ei deteră peste Burete, buciumașul, și peste Mareea, un alt arcaș îndemânatic, care le spuse, că acolo, unde se vedea lărgimea, sunt gropile de grâne ale Scărișore-nilor și adăposturile lor de iarnă.

„Corturi, ce-i drept, nu sunt, — adăugă el, — dar nopțile se văd focuri”.

„Multe?”

„Nu tocmai!”

„Ori-și-cum ar fi, — grăi Bran, — aici e loc de resuflătoare. Valea e strimtă, și mai puțini n-o să găsim aiurea”.

Eraŭ în gîndul lui hotărîte lucrurile: pe aici trebuia să se dee năvala.

In gândul lui Bodea era înse hotărît, că năvala are să fie dată la capul coastei, sub Leaota.

„Nu vezi că n-ai făcut nici o treabă!?—zise el. — Mai jos valea se lărgește, și le vine ajutor despre Argeș, dacă dăm năvală asupra lor”.

„O să vedem,—îi răspunse Bran,—apoi, fără de a mai perde vorba, luă înțelegere, ca Moroiŭ cel mustecos și sprâncenat și Căndea, bălanul înalt și cu mustața-n spic, să plece cu Burete să cutreere poienele și să adune lumea, apoi să se întoarcă cu toții la locul de despărțire.

Ochii lui Bodea scânteiaŭ de neastemper când Moroiŭ și Cândea se întoarseră cu Burete ear spre poiene. Era-n sufletul lui ce-va ce-l împingea să meargă și el cu dînșii, dar să nu să mai întoarcă, ci să dee năvala cum voia dîn-sul. El înse nu putea să se abată din calea ce-i croise tatăl săŭ.

„Eară noi cei-lalți, — grăi Bran, — ne coborîm în timpul acesta, ca să cercetăm locurile și să vedem, câți și ce fel sunt oamenii din vale, cum sunt aședați și pe unde trebue să-i apucăm, ca să resbim fără de vărsare de sânge la gropile de grâne și la adăposturi... Vii cu noi ori te duci și tu cu Moroiŭ? — adăugă apoi întorcân-du-se spre Bodea.

Tînărul cu obrajii rumeni rămase pe o clipă nehotărît.

Era-n el ce-va ce-i zicea: „Nu coborî în vale”.

„Viŭ cu voi!”—îi răspunse el lui Bran și o porni la vale răpede par-că ar fi luat hotărîrea de a se aventa în o prăpastie.

Peste cât-va timp, după-ce se mai apropiară, se iviră pe ici pe colo prin vale fumuri, ba par-că pășteaŭ vite pe întinsul văii, par-că pe ici pe colo eraŭ ogoare proaspete.

„Ăștia sunt de-ai noștri!”—strigă Bodea,—și cu toții își iuțiră pasul coborîndu-se spre pădurea ce nu mai era departe.

Coborînd de la munte, omul, după-ce a trecut din poiană-n codru, înaintează numai pe dibuite, căci nu mai vede nici înainte, nici înapoi. Trecând dar prin pădure la vale, el grăbiaŭ, ca să dee cât mai curând peste vre-un luminiș, de unde li se deschide iar vedere spre vale. Bran le zicea mereŭ să stee adunați, dar la coborîș e greŭ să-i ții pe oameni adunați la un loc, căci ei, mergând fie-care după temperamentul săŭ, se resfiră de a lungul plaiului, și unii dintre dînșii o luaseră departe înainte. Lucru firesc ar fi fost, ca Burete și Mareea să meargă în frunte, căci singuri ei cunoșteaŭ locurile; Bodea însă, răsleț și nerăbdător, apucase el înainte, ca să fie cel dânteiu, care le vede toate din apropiere. Mai ales după-ce aŭ trecut înse din făget în brădet codrul era din ce în ce mai des și ni-căiri nu se ivia surpătură, rovină ori vre-un alt semn de luminiș, ci mergeaŭ ca cu sacul în cap.

Era târziŭ după amează-zi, când la dreapta începù să se audă vîjiitul unui pârîu, un semn neîndoios, că nu mai e mult de coborît.

Ursan și Vântu, care rămăseseră-n urmă și nu-l mai văzuseră de mult pe Bodea, își iuțiră pasul. Bran apucase însă înaintea lor și-l oprise pe oameni, ca să-i adune și să-i ducă mai de parte strînși la un' loc și fără de sgomot.

astfel ceata rămăsese departe-n urmă când Bodea se pomeni pe neașteptate de asupra unei surpături, de unde se deschidea asupra văii privire largă și atât de apropiată, încât el se re-trase speriat în desiș, ca să nu fie văzut.

La dreapta lui se vărsa liniștit un rîuleț, eară din colo de rîuleț, la depărtare de câte-va sute de pași, eraŭ înșirate pe sub coasta acoperită de pădure vre-o trei-zeci de colibi, în fața cărora se aflaŭ oameni, femei, copii și pășteaŭ vite, ba la stânga rîului eraŭ în adevăr câte-va fâșii de ogoare proaspete.

„Ăștia nu trec, ci aŭ de gând să rămâie aici,” — își zise el rătrăgându-se maî adânc în desiș.

O singură privire îi fusese destul, ca să se încredințeze, că cei adăpostiți în vale nu sunt Ge-pizi, dar nici Munteni, ci un neam de oameni, despre care el nu știa nimic.

Colibile, deși acoperite tot cu frunzar, nu eraŭ ca cele făcute de Munteni pe la mărginile po-ienelor, ci mai mult niște acoperișuri puse pe gropi săpate adenc, de un stat de om, ear pământul, scos din gropi era aruncat peste frunzișul acoperișului. Cruci nu se vedeaŭ nicăiri. Oamenii eraŭ mai mult scurțî și groși decât înalți, greoi în mișcările lor și bălani la față. Vitele eraŭ ciolănoase și cu coarnele răsfirate, ear cânii, niște zăvodi mari ca vițeii, umblaŭ molatec și desșirat și lătraŭ rar și gros.

Trebuia să se întoarcă și să-i vestească pe cei-lalți, ca să se apropie cu' băgare de seamă.

De o dată înse el ieși fără-ca să-și dee seamă ear pe muchea surpăturii, ca să vadă mai bine.

La stânga, sub surpătură, unde el nu se putea uita, mai eraŭ încă opt colibi, și de aici, la depărtare de cel mult trei-zeci de pași, se ivi o fată tînără, care trecea cu un vas de lut spre rîu.

Era Mala, cea mai tînără dintre cele trei fiice ale lui Dragoslav, una din căpeteniile fugarilor adăpostiți în vale.

Nu, nici o dată Bodea nu și-ar fi închipuit, că e cu putință ceea ce vedea cu ochii lui.

Nu era înaltă copila, nici subțirică, nici sprin-tenă ca Muntencele, pe care le știa el, dar îi era trupul plin și fraged ca al unui copil purtat la sîn, avea obrajii rotunji mare minune și albi ca laptele-nspumat, și peste umerii ei se revărsa un păr galbăn ca firele de aur.

Străin neam de oameni și ne mai văzut în aceste văi.

Ea trecea oare-cum ca dormind, a-ndelete și legănată-n mersul ei la tot pasul, ear Bodea, uimit, o privia cu atăta nesațiu, încât dînsa, isbită de puterea privirii lui, trăsări și-și întoarse marii ochi albaștri spre el.

E o taină nepătrunsă, cum prin ochiul îndreptat spre alt ochiŭ sufletul străbate la alt suflet și cum, întelnindu-se privirile, sufletele se pătrund unul pe altul și se îmbină ca-n o singură ființă.

Fața copilei se lumină ca scăldată-n rade venite din altă lume, ear Bodea, fărmecat de zîmbetul ei plin de dulceață, se cutremură ca străbătut de un fulger. Îi era par-că abia în clipa aceasta se naște și viața de până acum i-a fost numai un fel de amurg.

O fioroasă amețeală, acea-și amețeală îi cu-prinse pe amândoi, beția fioroasă, pe care n-o mai uită și vrea mereŭ s-o aibă cel ce-a avut-o odată.

Nu-și mai dedea el acum seamă, că cei din vale puteaŭ să-l vadă, și nu știa, dacă l-aŭ văzut ori nu. Ar fi fost în stare să sară de pe muchea surpăturii la copila pornită și ea spre el ca paserea ce-și ridică aripile gata de a-și lua sbor. Aurind înse pașii soților săi, el se-ntoarse ră-pede spre dînșii în vreme-ce Mala rămase ca înfiptă-n pământ, apoi, când zări pe cei-lalți, o lua speriată la fugă, înapoi, de unde venise.

„Tiptil! tiptil! — șopti Bodea cu glasul înecat de năvala sângelui și tremurând în tot trupul. Opriți-vă, că sunt prin apropiere, — după toate semnele păgâni, un neam de oameni ne mai văzut pe aici”.

Ursan se uită lung și îndurerat la el.

Îl știuse băiat inimos, și-i era greŭ să-l vadă galben la față și tremurând de spaimă.

„Dacă sunt, — îi răspunse, — suntem și noi și ne aflăm la noi acasă”.

„Te-a zărit cine-va?” —întrebă Bran cel chib-zuit făcându-le oamenilor semn să se rătragă.

Bodea rămase ca trăsnit din senin.

Da, l-a văzut, ea fără îndoială că l-a vezut, dar el sîmția, că nu e-n lumea aceasta om, căruia ar fi putut să-i spună, pe cine a văzut și cine l-a văzut.

„Nu! — nimeni nu m-a, vezut!” — răspunse el rostind vorbele în sîlă, dar cu îndărătnicia omului ce sare în o prăpastie adâncă.ˮ

Bran ieși oare-cum pe furiș la marginea pădurii, ca să se dumirească asupra celor ce se petrec în vale.

Vedea și el numai ceea ce văzuse Bodea, căci mai jos, la depărtare de câte-va sute de pași, rîul cotia și valea se strîmta.

„Unde sunt gropile voastre? — îl întrebă pe Mareea după ce se trase ear în deșiș.

„Colo, sub coastă, la capătul ogoarelor, — răspunse Mareea, — ear casele nu se văz, căci se află în dosul stâncilor”.

„Câte sunt?”

„Patru-zeci și nouă de fumuri avem”.

„și mai e loc larg pe lângă case?”

„Nu mult, dar e”.

„Atunci e răŭ, — grăi Bran, — căci s-aŭ încui-bat în casele voastre și trebue să fie mulți de și-aŭ mai făcut colibi și aici”.

Bodea stetea ca pe jăratic.

știa atât de bine, că cel mai urgisit dintre toate păcatele, începătura a toată răutatea, is-vorul tuturor mișeliilor e minciuna și tot spusese, că n-a fost văzut, când știa, că văzut a fost înșelase pe soții lui, care, socotindu-se neștiuți de nimeni, stăteaŭ fără de grijă în vreme ce în vale se făceaŭ, poate, pregătiri.

„Ce facem noi acum?” — întrebă el strîmtorat.

„Multe avem de făcut, — îi răspunse Bran, care le pusese-n capul săŭ toate la cale. — Mai în-tâiŭ ne-ntoarcem și ne căutăm un loc bine adăpostit, ca să ne facem focuri și să odihnim fără de grijă peste noapte. Apoi ne alegem câți-va și trecem de a lungul coastei de la stânga până-n fața caselor, ca să vedem cum staŭ lucrurile acolo.

„Tot ar fi bine, — îi zise Bodea, — ca să lă-săm și aici pază”.

„De ce!? — întîmpină Bran. — Dacă nu te-aŭ văzut, nu pot să bănuiască nimic. — Ori poate că te-aŭ văzut?”

Bodea ear se făcu galben la față.

Acum era timpul să se îmbărbăteze și să-și ușureze sufletul spuind adevărul. Deși îi era însă rușine c-a mințit, încă mai rușine îi era să-și mărturisească păcatul, și în loc de a-și face datoria, o mânie oarbă-l cuprinse față cu' Bran, care-l silea să mintă din nou.

„Nu m-a văzut, — grăi dînsul cu glasul înă-bușit de năvala sângelui, — dară suntem mulți și ar fi putut să ne sîmtă.

„Dacă așa crezi, n-ai de cât să rămâi aici și să stai de pază, — îi zise Bran, — eară când ți se va urî, te-ntorci și ne găsești după zarea focului”.

„Asta nu! — răspunse Bodea și se-ntoarse și el cu dînșii.

Fie-care pas, pe care-l făcea la deal, era însă pentru el de o potrivă cu muncile iadului. Îi vedea în gândul lui pe cei din vale sărind în picioare, luându-și armele și alergând din toate părțile, ca să se adune și să dee cu toții năvală asupra soților lui, îi audia par-că răcnind pe-năbușite, simția apropierea lor și inima i se batea din ce în ce mai tare.

După-ce urcară cât-va timp, Bran îi opri sub un mare stan de peatră, care închidea vederea spre vale, apoi oamenii-și adunară uscături și-și aprinseră trei focuri. Eraŭ bine adăpostiți și aveaŭ drumul deschis spre poiene, în cât ar fi putut să ție pept și să scape nevătămați și dacă ar fi avut să se lupte fie-care cu câte cinci.

Bodea se mai liniști. Peste puțin înse Bran plecă cu Vântu și cu alți trei dintre oameni, ca să treacă, precum fusese vorba, de-a lungul coastei de la stânga până în fața caselor, și inima lui Bodea iar începù să svîcnească. Ii era par-că fără de Bran oamenii se zăpăcesc și n-or mai ști ce să facă în fața dușmanului.

„Mă duc și eŭ cu dînșii!— zise și plecă în urma lor.

Minția înse și de astă dată, căci gîndul lui era să meargă ear la muchea surpăturii și să stee de pază, gata de a vesti pe ceilalți îndată ce va vede, că cei din vale fac vre-o pregătire.

Diua se învelia în noapte când el sosi la locul, de unde veduse pe Mala și se uită tremurând în tot trupul spre colibile de peste rîu.

Era liniște-n vale: nici o mișcare, care ar fi putut să-l pună pe gânduri, nici o îngrămădire de oameni ce rîcnesc pe-nfundate, nimic ce nu fusese și mai-nainte. El tremura cu toate aceste ca făcătorul de rele în clipa hotărîtoare, pămîntul i se clătina sub picioare, și fără de voie el se așeză pe iarba uscată puindu-și îmblăcitoarea peste genunchi.

Obosit de umbletul îndelungat, flămând lihnit, umilit în sine si istovit de viua lui frământare ” sufletească, el nu mai era în stare să facă ce-va, ci sta într-un fel de aiurire la locul, unde se afla.

Vedea, par-că, iar vedea pe copila cu marii ochi albaștri tot cum o văzuse și tot cum o știa. N-o vedea și-’și dedea seamă, că n-o vede, și totu-și par-c’o vedea-n aievea.

„Nu, — își zise el în cele din urmă ca prin somn, — a fost o nălucire numai. Nimeni nu m-a văzut.

Necuratul a fost, care i s-a ivit în adimenitor chip de copilă fragedă și plină de farmece, ca să-i întunece mințile, să-l ispitească și să-l ducă la peire.

și totu-și chiar în clipa, când și-o zicea aceasta, copila cu marii ochi albaștri se reivia în închipuirea lui mai mult ca ânger de cât ca demon.

Se întunecase Luna, ivită de mult pș cerul aproape senin își revărsa lumina asupra colibi-lor și asupra rîulețului, care scînteia pe ici pe colo în radele ei. La stânga, de unde venise Mala, era umbră deasă, care trecea pe ici pe colo în fîșii lungi și peste rîu. Liniștea se-ntindea din ce în ce mai deplină, și el nu mai vedea în cele din urmă decât focurile aproape stînse și câte un om trecând ca o mogâldeață neagră prin zarea cea slabă.

Eraŭ, par-că, toate numai vis și închipuire, pă-rerea deșeartă a omului ce se sbate în luptă cu somnul.

El se cutremură și-și făcu de trei ori semnul crucii.

Perdut în gânduri, el nu-și dedea seamă, că zăvodii cei mari eraŭ trei, că-l simțiseră și la fiecare mișcare făcută de el se întețiaŭ și înaintaŭ spre surpătură. Acum, când el își făcu cele trei cruci, cânii se îndârjiră și câți-va dintre ei se răpeziră la. deal.

Bodea-și luă-mblăcitoarea și sări-n picioare ca mușcat de șarpe.

Mintea i se luminase de o dată, și vedea deslușit primejdia, în care se află. Era peste pu-tință, ca cei din vale să nu sîmtă, că zăvozii bat la om, și să nu pornească și ei la deal, eară el era singur și neștiut de soții săi, care-l credeaŭ unii rămas la focuri, iar alții dus cu Bran. Nu-i rămânea decât să se retragă cu grăbire și să dee câte-va chiote, ca să vestească pe soții săi.

La-nteiul pas făcut de dînsul înse cânii, îmbărbătați de retragerea lui, se răpeziră din nou, și după câți-va pași el fu nevoit să se oprească, ca să se apere cu îmblăcitoarea.

Deprins în luptă cu haităle de lupi a-și purta îmblăcitoarea ferecată, Bodea și-ar fi făcut ușor drum, dacă s-ar fi aflat în poiana deschisă. Aici însă, în desișul codrului, îmblăcitoarea i se îm-pedeca de crăci, încât nu putea s-o poarte raita-mprejurul său, ci era nevoit să lovească cu ea din sus în jos. El se trase dar spre un brad bătrân, pentru-ca să nu poată fi apucat din dos, și începù să lovească cu toată puterea în cânii ce se aruncaŭ asupra lui. Loviți unul câte unul, cânii se rostogoliaŭ chelălăind, dar tocmai aceasta îi stîrnia pe cei din vale și peste puțin el auzi în aievea rîcnetele înfundate ale oamenilor ce se adunaŭ, ca să pornească la deal.

„Chiu! — gata toți, că vin păgânii! —” strigă el cuprins de desnădăjduire.

Era înse prea târziŭ. Ori-și-cât de grabnic ar fi alergat, soții lui nu mai puteaŭ să-i vie într-ajutor: era perdut; nu-i rămânea decât să-și spășească greul păcat. De zăvozi nu se temea, dar în luptă cu oameni el nu putea să intre, și brațul îi slăbi când vre-o zece oameni se iviră-n fața lui asmuțând cânii.

„Opriți cânii, că mă daŭ prins!” — le zise el umilit.

Nu-nțelegea nimeni vorbele lui, dar oamenii nu numai prin vorbe se-nțeleg între dînșii. Au-zind glasul lui, până chiar și cânii se mai potoliră.

„ține-te, că venim! —” strigă Ursan, care, auzind strigătul lui Bodea, sărise speriat în picioare și alerga în fruntea cetei la vale.”

„Opriți-vă! — țineți-vă strînși la un loc!—” strigă din cea-l-altă parte Bran, care alerga și el întorcându-se din drumul ce făcuse de a lungul coastei.

Auzind aceste strigăte venite din două părți, agresorii rămaseră, o clipă cuprinși de spaimă. Unul dintre dînșii înse, o matahală desșirată, se răpezi cu un topor asupra lui Bodea.

Bodea făcu repede un pas la stânga, ridică instinctiv îmblăcitoarea și lovi cu puterea des-nădăjduirii, apoi căzŭ în genunchi cu ochii închiși și cu capul plecat în vreme-ce agresorul, lovit peste umăr și peste piept, se răsturnă cât era de lung.

Peste puțin, când Ursan sosi la fața locului, el nu mai găsi decât pe acesta, viiŭ încă, dară întins la pământ și vărsând sânge.

Jos în vale era o-nvălmășeală sălbatică. In lumina slabă a lunei, pe câre o tăia pe ici pe colo zarea focurilor aproape stînse, se vedeaŭ fugind în goana mare ori adunându-se în grămedi viiu agitate oameni, femei și copii ce rostiaŭ sbierând vorbe neînțelese, din care nu ieșiaŭ deslușit decât strigătele „Na staroste! —, Na staroste!”

„L-aŭ prins și-l duc! — strigă Ursan tremurând în tot trupul.—înainte, băieți, că-l scăpăm!”

„Asta nu se poate! — Stați pe loc! — strigă Bran, sosit și el la fața locului. — Sunt sute de înși, și n-avem ce să-i facem, dacă umblă răs-leț. — Inapoi în poiene! Dacă grăbim, putem încă s-ajungem pe Moroiŭ și pe Cândea și până mâne seară ne-ntoarceam cu țoții!”

IV

Năvala.

Jos în fundul văii, în poenița de la gura pe-șterei, unde se aflaŭ cele trei colibi ale Părintelui Luca, era liniște adâncă.

Maica preuteasă, femee și mumă, era cuprinsă de viiu neastâmpăr. Avuse visuri grele, era muncită de presimțiri dureroase, și o mistuia dorința de a-și vede fiiul de șase zile acum plecat. Nu-și dedea, ce-i drept, pe față focul, nu se plângea, dar umbla nemângăiată de ici până colo, nu mai vedea și nu mai auzia nimic, nu-și găsia nicăiri loc de repaos, ear Părintele Luca le-nțelegea toate, se căia de a-și fi aruncat feciorul în voia întâmplării, era din ce în ce mai îngândurat și mai nerăbdător.

Mai puțin îngândurată, dar încă mai nerăbdătoare era mulțimea strînsă, ca-n toate dilele, la vatra lui Vineș.

De o dată Bucegii tresaltară ca cuprinși de fiori.

Despre Leaota se iviră câte-va căciuli albe, apoi mai multe și tot mai multe, în cele din urmă o ceată nesfîrșită, care, coborîndu-se încet spre colibile Părintelui Luca, acoperia întreaga coastă a muntelui.

Era mulțimea adunată de Moroiŭ și de Cândea, care, coborînd despre Păpușa, băgase spaima în fugarii ce se-ncuibaseră între capul coastei și trecătoare și-și deschisese drum larg spre Piscul Lacului, ear acum venia să iee și pe cei din poienele Bucegilor și să se întoarcă cu toții la locul de întâlnire.

Viind cu grăbire, ei nu putuseră afla cele petrecute la surpătură și nu știaŭ, că Bran și Ursan vin și ei âncă mai grăbiți pe urma lor.

Nu eraŭ mai mult decât vre-o miie de oameni, dar nici unul dintre cei adunați la vatra lui Vineș nu mai văzuse atâta lume la un loc și, risipiți, precum eraŭ, păreaŭ îngrozitor de mulți.

„Se-ntoarce Bodea! Eată-i că vin!” — strigară câți-va dintre cei de la vatră.

„și e potop de oameni! — strigară alții — Sunt mii și mii!”

Cei mai iuți la fire începură apoi să dee chiote, și într-o clipă întreaga mulțime se avântă la vale risipindu-se de a lungul coastei cum toamna se risipește-n bătaia vântului iernatic frunza uscată și lăsându-l singur pe Vineș, moșneagul, care se uita cu ochi împăiengeniți în urma lor.

Mai era âncă mult până la amează-zi, când părintele Luca văzŭ, că vin oameni din toate părțile. Nu-i vedea âncă pe cei porniți de la vatra lui Vineș, dar veniaŭ alții despre Coștilă, ear alții despre Gepi, despre Peatra Arsă, despre Vîrful cu Dor, lume, lume, lume de pretutindeni, de unde se deschide vederea spre Leaota.

„Vin ai noștri, se-ntorc cu lume multă despre Leaota!” —strigă în cele din urmă Răciulete, care sosi cu sulița lui cel dântăiu. — Acum s-a hotărît, s-a ales într-un fel!”

Părintele Luca se-ntoarse spre Leaota și, în adevăr, peste puțin începù a se revărsa la vale ceata cea nenumărată.

El tresări de bucurie.

O clipă însă numai: în clipa următoare el fu cuprins de viuă îngrijare.

Veniaŭ oamenii din toate părțile, se adunaŭ, se-ngrămădiaŭ de nu mai putea să-î încapă poienița.

„Cine oare și cum va putea să stăpînească atâta sumedenie de oameni turburați de necazurii?”—își zise el și rămase zăpăcit în mijlocul gălăgiei ce creștea mereu.

Trăiți în singurătate și deprinși cu gândul, că fie-care numai pe puterile sale se poate răzema în lupta lui cu nevoile vieții, ei eraŭ ca ieșiți din fire când se vedeaŭ atât de mulți la un loc, adunați cu gândul de a-și împreuna puterile: strigaŭ cu toții și se mișcaŭ valuri-valuri când în coace, când în colo, tot mai îndesuiți, mai sgomotoși și mai furtunateci, ici aruncându-și de bucurie căciulile în aier, colo strîngându-și unii altora mâna ori îmbrățișându-se c-a niște vechi prieteni, care de mult nu se mai văzusără. și nu e în lume musică mai sugestivă decât vociferarea unei mari mulțimi de oameni cuprinși de emo-țiuni vii: chiar și cel mai potolit din fire-și perde bunul cumpăt și, luat de puhoiu, se lasă să fie dus că frunza ușoară.

In gălăgia aceasta nu mai știa nimeni, de ce e vorba, nimeni numai cerceta, care e rostul îngrămădirii: chiar nici maica preuteasă nu băgase de seamă, că fiiul ei tot nu s-a întors âncă și abia târziŭ se desmetici Părintele Luca și se întoarse cu gândul la Bodea.

Mulțimea trebuia să se întoarcă la lacul de întâlnire.

„Aș! — grăi Răciulete înfigându-și sulița cea lungă în pământ. — Nu mergem! Gropile noastre sunt aici, pe Rîul Alb: dacă plecăm acum, suntem pe-nsârate la ele”.

„Nebuni am fi, — adause Cărbune, — dac’ am căuta alte gropi — la depărtare de două zile”.

„Așa e! — strigă Vuitoare, un lungan din poie-nele Negoiului. — Suntem destui, ca să putem răsbi ori-și-unde!”

„Dar ăia ne așteaptă”!

„Ei! să aștepte: vor face și ei cum vor putea”.

„Da!” strigaŭ unii; „Ba nu!” strigaŭ alții, care eraŭ flămânzi și obosiți de drum.

Urcat pe un colț de stâncă, Părintele Luca stetea cu brațele ridicate-n sus și-i chema pe oamenii învrăjbiți la sine, ca să-i țină strînși la un loc, dar nimeni nu bagă-n seamă.

„Eată-i că sosesc! — Se-ntorc și ei! — stri-gară mai mulți de o dată, și cetele despărțite se-nvălmășiră din nou și porniră-n sgomotoasă mișcare la vale, ca să le iasă-n cale celor ce sosiaŭ.

Tot despre Leaota coboria spre poieniță și ceata lui Bran, dar mai încet, căci era obosită și de drum și de mâhnire.

Nu mai aveaŭ acum oamenii de ce să se certe, dar Părintele Luca tot nu se bucura, iară maica preuteasă, care stătuse tot timpul departe la deal, în fața colibei, tot nu îndrăznia să pornească și ea la vale.

De ce se-ntorceaŭ ei când vorba rămăsese, ca să aștepte pe cei-l-alți acolo!?

Nu părea a bine această întoarcere neașteptată, și maica preuteasă stătea nemișcată și aștepta să vază ieșind din mijlocul mulțimii pe tînărul înrăit, mlădios și cu fața de fată mare, ear Părintele Luca o porni la vale cu pas rar și domol, apoi mai grăbit și tot mai grăbit.

„Unde e!?” — întrebă el în cele din urmă cu glasul înecat de emoțiune.

„In paza lui Dumnezeŭ, — îi răspunse Bran liniștit și rece. — Alaltă-ieri, seara, s-a răslățit, s-a avântat prea departe și a fost prins”.

Mulțimea stetea oprindu-și răsuflarea.

„și voi, — grăi preotul întorcându-se spre Ur-san, — voi n-ați sărit să-l scăpați!?”

„Nu ne era iertat să facem lucrul acesta,— răs-punse Ursan. — Eram abia vre-o cinci-zeci de oameni, ear în vale se adunaseră sute, care puteaŭ peste cât-va timp să fie ajutați de alții, mii și mii. Nu numai făceam o zadarnică văr-sare de sânge, dar puneam și viața lui în primejdie”.

„Am grăbit să-i găsim pe cei-l-alți, — adăugă Bran, — și să ne întoarcem cât mai curând cu toții”.

Mulțimea ear se puse-n mișcare furtunatică.

„Ne-ntorcem!— Pornim cât mai curând! — strigară oamenii stăpâniți de acela-și gând.

„și dacă nu-l mai găsiți viiu!? — strigă preotul înfiorat.

„Atunci e mort, — răspunse Bran, — și s-a ivit în lume numai spre a ne arăta calea, pe care avem să pornim. Noi nu ne lepădăm de gândul, că Dumnezeŭ îl va fi povățuit să-și păstreze viața. E creștin și știe, că supunerea și umilința e scăparea celor slabi”.

„Să pornim! — Să pornim!”

„O să pornim, — grăi Bran, — dar cu chibzuială”.

Lui nu-i era, la urma urmelor, să-l scape pe Bodea, care poate-că nici nu mai putea să fie scăpat, ci să potrivească lucrurile așa, ca să nu-și facă nici o mustrare, ori-și-cum ar eși-ele.

Pe drum dar el își dăduse bine seamă despre mersul văilor și-și croise planul după firea locului.

Un lucru era, înainte de toate, hotărît în gândul lui: că Bodea avuse dreptate și că atât tre-cătoarea spre valea Bârsei, cât și strîmtoarea de la capul coastei trebuesc închise cât mai curând.

Al doilea lucru hotărît era, că dînșii, dacă voiaŭ să-l scape pe Bodea, nu aveaŭ să dee năvală de la deal, ci trebuiaŭ să-i apuce pe dușmani de la vale, să-i închidă și astfel să-i silească a-l da.

Al treilea lucru hotărît era, că fără de merinde nu pot să înceapă nimic, căci oamenii eraŭ istoviți de oboseală și de foame.

El era de părerea lui Răciulete, care stăruia, că înainte de toate să se dee năvală asupra gropilor din valea Rîului Alb, ca oamenii să-și iee merinde.

„Da! — zicea Bran, — ear de acolo trecem la capul coastei, și închidem strîmtoarea, apoi ne urmăm drumul pe sub poala munților, tăind văile de-a curmezișa, și mâne seară ori poimâne suntem cu ajutorul lui Dumnezeŭ la Bodea.

Sub părintele greŭ încercat ardea pământul; lui drumul acesta îi părea prea cu încungiur.

„și dacă mâne ori poimâne nu-l mai găsim viiu!?” — strigă el.

„Se poate, că nu l-am mai găsi nici astă-zi, întîmpină Bran. — Nu însemnează nimic viața unui om când vorba e de ceea ce e mai bine pentru toți și chiar și pentru el, dacă mai trăiește”.

Oamenii ear se învălmășiră. Unii voiaŭ să plece pe cel mai scurt drum, ear alții țineaŭ să-și iee mai nainte merinde, ba eraŭ și de aceia, care, văzând că înțelegerea este peste putință, stăruiaŭ, ca să se risipească fie-care la vatra sa.

Bran îi lăsă pe oameni să se fremente între dînșii și se-nțelese cu Ursan, ca el să plece la gura trecătorii și să stee acolo, pentru ca nu cumva fugarii să se întoarcă înapoi și să taie ear drumul dintre Bucegi și Păpușa.

„Eară tu, — îi zise lui Cândea, — te întorci la locul, unde ne-am despărțit, și aștepți acolo so-sirea noastră. Când vei auzi buciumele din vale, dai și tu năvală de la deal”.

El începù apoi să-i adune pe buciumași.

Eraŭ cu totul trei-zeci și opt, dintre care opri doi la dînsul, ear pe cei-lalți îi trimise să se risipească peste poienele Bucegilor și să dee de știre, că toată lumea are să se ridice și să pornească spre adăposturile de iarnă, ca-n toți anii, cu tot avutul.

„Acum să ne numărăm! — „zise el în urmă și începù să-i înșiruiască pe oamenii din apropierea lui tot doi câte doi, ca să numere mai ușor.

„Ne numărăm! ne numărăm! — strigară câți-va în gură mare.

„Rânduiți-vă după poiene!—strigară alții.

„Nu după poiene! — le zise Bran. — Care cum vine. Tot omul e om: să rămâie fie-care la locul, unde se află.

Gălăgia se potoli ca prin farmec. Nu se mai pomenise, ca oamenii să fie înșiruiți și numărați, și fie-care se simția par-că o nouă viață începe pentru dînsul când era cuprins în numărul tot mai mare.

Numărând, Bran îi împărția pe cei numărați în cete de câte cinci-zeci d-e inși și da fie-cărei cete câte o căpetenie, căreia-i spunea, unde are să plece.

Cinci cete aveaŭ să meargă cu Ursan, patru cu Cândea și alte patru cu.Moroiu, care o por-nia înainte spre Rîul Alb.

Deși el nu striga numărând, glasul lui stră-bătea până la cei mai depărtați, fiind-că toți tăceaŭ, ca să-l poată audi, și Părintele Luca stetea uimit de liniștea sărbătorească, în care se au-diaŭ din toate părțile buciumele vestitorilor.

Nu-i mai trecea acum nici unuia prin gând să aibă părerea lui deosebită, și singură maica preuteasă ar fi voit să-i zorească, ceea ce nu făcea nici ea.

Nu era âncă pe sfîrșite numărătoarea când despre Vîrful cu Dor și despre Omul se iviră primele turme pornite la vale, la început câte una, apoi mai dese și tot mai dese.

Pretutindeni aceea-și rânduială. In frunte mer-gea păstorul cu măgarii de povară. Urma apoi turma încungiurată de câni. După turmă femei și copii, bătrâni călare ori ducând de căpăstru cai încărcați, mai rar mânând vite.

Cele dintâi turme apucaseră departe înainte când Bran sfârși numărătoarea.

„Acum, grăi el ridicând glasul, — să fim gata cu toții. La noapte trebue neapărat să luăm gropile și să răsbim la adăposturile de iarnă. Mâne suntem la capul coastei. Poimâne-l luăm pe Bodea. — Acela, care e de altă părere, să grăiască; acela, care se teme; să rămâe la turme”.

Toți tăcură, dar multe inimi eraŭ îndoite.

„Sunați de rugăciune”, — grăi preotul întor-cându-se spre cei doi buciumași.

De trei ori pe zi dimineața, la amează-zi și pe-nserate, când soarele asfințește, sunaŭ buciumele, ca; să-i cheme pe credincioși la rugăciune, și Munteanul, ori și unde s-ar fi aflat el, cădea în genunchi și rămânea cu fața plecată spre pământ când audia buciumul. Rugăciunea, așa știa el, are putere numai fiind făcută de preot, care el singur știe, ce se poate și ce nu se poate cere și cum are să fie făcută cererea, el singur avea prin darul săŭ tainica virtute de a mijloci primirea cererii. — Creștinul în zadar s-ar fi rugat el singur, căci el numai prin faptele lui se poate apropia de Dumnedeu. — și, aurind buciumul, Muntenii știaŭ, că preotul își face rugăciunea pentru toți cei vrednici prin faptele lor de a sta în fața Domnului.

Nu înse una din rugăciunile obicinuite în fie-care zi se făcea tacum, și Părintele Luca ră-mase timp îndelungat cu brațele încrucișate pe pept, cu capul plecat și cu ochii închiși, perdut în gânduri și cuprins de emoțiune religioasă în fața mulțimii căzute în genunchi îndată ce buciumele deduseră semnul de rugăciune prin sunete prelungi și rar cadențate.

Buciumașii risipiți prin poiene, auzind semnul, îl repetară și ei, și peste puțin toată suflarea din Bucegi era în genunchi și cu capul plecat.

„Unul e Dumnezeŭ, nevăzut, neauzit, neîntrupat, întreg și nedespărțit, — grăi în cele din urmă preotul ridicând brațele și privind spre cer.

„De-a pururea acela-și! — răspunse mulțimea într-un glas.

„Christos e trimisul lui, omul adevărat și po-vața noastră!”

„De-a pururea sfîntă!”

„Te știm, Doamne, după ființa ta cea adevărată, — urmă apoi preotul lăsându-se și el în genunchi, — îți cunoaștem puterea nemărginită, bunătatea nesăcată și dreptatea neșovăitoare, ne mărturisim credința și ne supunem ție dimpreună cu toți ai noștri și cu toate ale noastre. Voința ta să fie în toate gândurile noastre și-n toate pornirile inimilor noastre, și împlinirea ei să fie toate faptele noastre. — Dă-ne, Doamne, suferințe grele și îndelungate, dacă numai prin ele ni se pot curăți sufletele, și ne fă parte de chinurile morții, dacă numai prin ele ne facem vrednici de a ne pute apropia de tine, dar nu lăsa, ca necuratul să ne ispitească și să ne împingă spre noue păcate, și dă-ne în paza fiiului tău pururea și pretutindeni gata de ajutor. Dacă cu voia ta e fapta ce voim a săvîrși, dă-ne statornicia cugetului și putere neînfrântă, ca să înfruntăm toate greutățile; ear dacă nu de la tine s-a răvărsat în inimile noastre pornirea spre lupta sângeroasă, dacă nu tu voiești să cerți prin noi pe cei căluți în noianul păcatelor, turbură mințile noastre, ca să nu ne mai putem înțelege între noi, ci să ne oprim neputincioși în loc, și umple inimile noastre de frică pentru ca să nu mai îndrăznim a merge înainte. — Privește, Doamne, — urmă el cu glas înăbușit de durere, — cu iubire spre părintele îndurerat și ai sub paza ta pe fiiul căzut în robia necredincioșilor: ascultă rugăciunea făcută de preotul teŭ, pe care tu l-ai rânduit păstor turmei celor ce pururea te preamăresc!”.

„Pururea! — pururea!” —răspunse mulțimea ri-dicându-se în picioare.

Buciumele sunară de plecare, și cetele se pu-seră-n mișcare, ale lui Cândea la dreapta, spre Leaota, ale lui Ursan la deal, spre Omul, ear ale lui Moroiŭ cel sprîncenat la vale dimpreună cu turmele.

Cei-l-alți urma să plece mai târziŭ, după ce se vor fi deșertat poienele.

E lung drumul de la poienița de sub peșteră până în valea largă, dar gândul lui Bran era, ca să sosească spre miezul nopții, după-ce va fi apus luna, să-și facă pregătirile pe-ntunerec și să dee năvala de o dată din cinci părți, numai în răvărsatul zorilor de zi.

Așa aŭ și urmat lucrurile, însă nu tocmai după dorința lui Bran.

Pe-nsărate el opri turmele cu femeile și cu copiii pe o rariște bine adăpostită, ca focurile să nu se poată vedă din vale, apoi cetele porniră-n patru despărțituri, două spre coasta de la dreapta, două pe cea de la stânga.

Vorba era, ca Cărbune să treacă departe îna-inte, în valea Rîului Alb, unde eraŭ gropile de grăunțe, și să-sune apoi din bucium, ear cei-lalți să sune atunci și ei din buciume, să aprindă focuri risipite și să chiue, ca fugarii din vale să se zăpăcească, să se sperie și să fugă.

„și dacă nu fug!? — grăi Răciulete, care se uita cu grijă la miile de focuri ce se vedeaŭ grămezi-grămezi în largul văii și mai ales spre stânga, unde se aflaŭ adăposturile de iarnă, de a supra cărora se oprise Moroiŭ cu cetele lui, în o poieniță ascunsă între păduri.

„Atunci îi alungăm!” — răspunse Bran.

„Dacă s-or lăsa!” — zise așa în el Răciulete, care ar fi ținut mai mult, ca cei din vale șă fugă și nealungați.

și Răciulete nu vedea răŭ lucrurile.

Prea eraŭ multe focurile risipite prin vale, și Muntenii, care nu mai intraseră în asemenea încurcături, înaintaŭ cu inima-ncleștată, oprindu-și resuflarea și cu ochii țintiți mereŭ spre vale, căci era anevoios drumul de-a lungul coastei, prin pădurea neumblată, și ar fi fost destul, ca unul dintre dînșii să calce greșit și să cadă în prăpastie pentru-ca cei din vale să sară cu toții în picioare, și atunci era răŭ.

Tresăriră dar cu toții când se audiră sunetele de bucium despre Rîul Alb și se iviră primele focuri. Din clipă în clipă se sporiaŭ apoi focurile risipite și se întețiaŭ buciumele și răsunaŭ strigătele de îmbărbătare ale Muntenilor porniți la vale.

Era ce-va ce-ar fi fost pus pe fugă chiar și pe diavolul, și năvălitorii eraŭ cuprinși ei înși-și de fiori, dar fugarii tot nu s-aŭ zăpăcit”

Oamenii trăiți la locuri deschise, ei intrasără numai de nevoe în strîmtorile văilor pentru dîn-șii fioroase și trăiaŭ cu frica-n sîn. Deși nu-și închipuiaŭ, că pot să fie oameni și mai departe în culmile ce lor le păreaŭ nestrăbătute, ei se temeaŭ de codrii întunecoși și de fiarele lor necunoscute, pe care și le gândiaŭ ascunse în ei, și eraŭ încungiurați de veghe neadormite, care știaŭ prea bine, ce aŭ să facă în fața primejdiei.

Îndată dar după primele sunete de bucium aŭ început să sune-n vale tulnicele de corn de boŭ, la început pe ici pe colo câte unul, apoi tot mai dese și mai întețitoare, tot mai multe și mai despre șes. Eară jos, pe țermurii rîului, era o-nvăl-mășeală înspăimântătoare, și sunetele tulnicelor se perdeaŭ în țipetele de femei și de copiii și în răcnetele de mânie ale bărbaților. Pe când înse femeile-și duceaŭ în goană mare copiii și avutul la vale, bărbații alergaŭ vociferând la deal, ca să se adune și să le acoperă rătragerea.

„știŭ și ei să facă gălăgie! — grăi Răciulete.— Să vedem, care pe care!”

Bran ar fi voit să se întoarcă, dar Moroiŭ, care cunoștea locurile, pornise de-a curmezișa spre Rîul Alb, unde aveaŭ să se întîlnească cu toții.

„Nainte! — strigă Bran pornind la vale. — Drept spre focurile din deal! Strînși cu toții om lângă om: dați la o parte pe cei ce vor fi voind să vi se pună-n cale, dar în loc să nu vă opriți!”

Nici c-aveaŭ nevoie să se oprească.

Mulțimea se-ngrămădise mai la deal, unde Moroienii se-ncăieraseră cu ea, eară puținii, care se aflaŭ, din întîmplare, în fața lui Bran, văzând mulțimea ce ieșia din pădure, o luară la fugă și nu îndrăzniră să se întoarcă nici după-ce Bran intră cu ai sei în rîu, ca să treacă pe țermurele de la dreapta.

„Buni de fugă și voinici de picioare și unii, și alții!” — grăi Răciulete, care ieșise cel dân-teiŭ pe țermure.

Eraŭ muiați cu toții și tremuraŭ de frig, dar mai aveaŭ să treacă un deal până la Rîul Alb și se-ncăldiaŭ ear urcând și coborînd.

Când sosiră la gropile de meiŭ, le găsiră goale. Cei dântâiŭ sosiți se aruncaseră ca niște hoți lu-ați la goană asupra lor și luaseră pe-ndesuite c-are cât a putut s-apuce.

Tot așa se aruncară apoi și asupra gropilor de grâŭ, care se aflaŭ ce-va mai la deal. Nu mai întreba nimeni, cine a săpat groapa și cine a umplut-o, ci lua cel mai tare cât putea să ducă, ear cel mai slab cât putea s-apuce.

Roadele pământului sunt darul lui Dumnezeŭ și avutul celor ce le iaŭ, și fie-care se gândia la sine, la femea sa și la copiii săi. Purtarea de grijă pentru vatra sa era singura datorie, pe care o cunoștea Munteanul.

Bran sta și se uita, cum oamenii încarcă și se risipesc pe la vetrele lor.

Când se revărsa de ziuă, nu mai era suflet de om în fundul văii, unde peste noapte fusese învălmășeală și adăposturile de iarnă ale celor rămași în poenița bine adăpostită eraŭ deșerte. Mai la vale era înse mare îngrămădire de oameni, care după toate semnele se pregătiaŭ să pornească la deal.

„Nu e cu voia lui Dumnezeŭ!” — își ziseră Mun-tenii rămași încă cu Bran la gropile deșerte, vre-o patru sute de inși, cei mai mulți oameni duși cu gândul la femeile și la copiii lor.

Tot așa zicea și Părintele Luca, care-și plân-gea copilul, dar era îngrijat și de turma sa.

V.

Fuga.

„Ce s-a făcut!? — A scăpat ori nu!? — A murit ori mai trăiește? — Mai putea oare să trăiască!?”

Aceste eraŭ întrebările, care-l munciaŭ pe Bodea.

Ieșit mai mult mort decât viiŭ din învălmășeala, în care a fost prins și țîrît la vale, el a rămas în mânile unei cete de femei lărmuitoare, care-l legară cot la cot cu niște curele de piele near-găsită și-l duseră cu ele la vale printre bărbații ce alergaŭ la deal.

Frânt de oboseală, lihnit de foame și, mai presus de toate, chinuit de sete, el se lăsa să fie tîrît și împins și nu se întreba, unde-l duc și ce are să i se întâmple mai departe. Singurul lui gând era: ce s-a făcut omul culcat de el la pământ cu o singură lovitură de îmblăcitoare?

E grozav gîndul, c-ai stins o viață de om. Dar omul acela voia să te omoare și l-ai lovit apă-rându-ți viața: tot e mai bine, dacă nu ți-o aperi! Mori o dată și ești mort cu sufletul liniștit: acum trăia suferind mereŭ muncile morții.

și totu-și! — poate că n-a murit omul acela. Nu, atât de ușor nu moare omul. Viața e încui-bată în toate oasele, în toate vinele, în toate măruntăile și nu poate să fie stinsă numai așa — din o singură lovitură.

Zădarnică îi era înse sbuciumarea, căci nimeni nu putea să-i înțeleagă întrebările, nici să dee răspuns la ele. Strigătele femeilor turburate de mânie în urechile lui nu sunaŭ de loc a graiŭ omenesc, — atât eraŭ de neînchegate în înșirarea lor și de urîte pentru auz.

și de astă dată a ieșit însă la iveală adevărul, că oamenii nu numai prin vorbe se înțeleg între dînșii.

Omul e alcătuit din fire așa, că nu poate să vadă bucuria fără ca să se înveselească si trebue neapărat să iee parte și la durerea ce se ivește în fața lui. și oameni eraŭ și femeile, care-l duceaŭ tîrîndul cu ele.

Deși era întunerec, ele îl vedeaŭ îndestul pentru ca să se simtă îndemnate a se uita cu tot din adinsul la el, eară Bodea era om, pe care nu poți să-l vezi cu ochi plini de mănie.

In curând dar el simți, că nu-l mai duc, ci merg cu el, și din strigătele lor tot mai des s ieșiaŭ la iveală sunete pline de înduioșare fe-meiască.

Ei se apropiară de un șipot, care se vărsa sgo-motos pe o lespede lată.

„Ah Doamne, — grăi dînsul muiat,— mi-e sete de mi s-a uscat limba-n gură.” — Lăsați-mă să beaŭ apă, — le zise oprindu-se în dreptul șipo-tului. — Vă rog să-mi dați apă!”

O liniște adâncă se făcu împregiurul lui.

Nu înțelegea nimeni vorbele lui, dar vocea, care le rostise, era atât de moale și de limpede și sunetele se schimbaŭ cu atâta dulceață, încât femeile rămaseră cuprinse de uimire. Li-e era par-că nu e om ca toți oamenii cel ce vorbește și nu omenesc e graiul, în care-și dă pe față gândirea.

Nu-nțelegeaŭ graiul acesta, dar știaŭ, că-i e sete omului și dorește să bee apă: ele îi lăsară drum deschis spre șipot și se opriră-n loc, ca el să-și poată stâmpera setea în toată tigna.

„Dumnezăŭ să vă aibă în paza lui și să vă ajute în toate nevoile vieții!” — le zise el-după-ce își potoli setea.

Abia acum se uită împregiurul săŭ, ca să le vadă mai bine. Eraŭ tot femei —nu bătrâne, dar slabe și istovite de suferințe, cu fălcile late, cu ochii ieșiți și cu obrajii galbeni.

De odată el tresări și rămase cu ochii țintiți la pământ.

Câți-va pași de la dînsul stătea Mala rând și făcându-i cu degetul pus pe gură semn să tacă și să n-o dee de gol.

Era un farmec nespus în clipa aceasta, căre-i schimbă toată’ firea. Nu se mai gândia acum la omul, pe care-l întinsese cu o singură lovitură la pământ, ci-și vedea viața desfășurându-se în fericire din ce în ce mai adimenitoare. Da, scăparea lui era mai presus de toată îndoiala: îi fusese destul s-o vadă cum o văzŭse pentru-ca să simtă, că ea vrea și poate să-l scape.

Urmându-și drumul, el nu se mai simția obo-sit și mergea cu pas ușor, țiindu-se drept și le-gănându-se în mersul lui ca un voinic ce era. știa, că sunt doi mari ochi albaștri, care-l pri-vesc neîncetat, și ținea să-i încânte.

Mergea cu pas ușor, țiindu-se drept și legă-nându-se în mersul lui, și cu toate aceste peste cât-va timp două dintre însoțitoarele lui îl apu-cară una de un braț, alta de altul, fie ca să-l sprijinească, fie pentru-ca nu cum-va să scape, căci se apropiaŭ de cortul starostelui, la care-l duceau.

Mala, copila sfiicioasă, mergea stepânindu-și firea un pas în urma lui; el înse se simția ca și când una din cele ce-l țineaŭ ar fi dînsa și nu îndrăznia să se uite nici la dreapta, nici la stânga, ci mergea cu ochii țintiți înainte și 'o ducea în amețire și ca prin vis.

Mai era âncă mult până la miezul nopții când sosiră la cortul lui Radoslav, starostele îngrijat, care, vestit desprâ cele petrecute în fundul văii, își adunase oamenii și aștepta vești noue, ca să plece cu ei la deal.

El aflase numai că pe coastele din fundul văii s-aŭ ivit cete de oameni străini, dintre care unul a și fost prins, dar nu putea âncă să știe, că acele cete s-aŭ retras. A adunat dar în pripă pe oamenii mai apropiați și a trimis vestitori la vale, a întărit veghele din fundul văii și era gata să plece în dată-ce va fi primit știrea, că s-a început lupta. Tot el poruncise, ca pe cel prins să-l aducă femeile ce se retrăgiaŭ la vale, pentru-ca să-l ție sub pază și să-l aibă, la nevoie, ca ostatec.

Cortul starostelui se afla în câmp deschis, dar în fața unei îngrădituri făcute din pari groși, bătuți adânc în pământ și înalți de cel puțin două staturi de om. In lăuntrul acestei îngrădituri se aflaŭ colibile starostelui, cu totul cinci, făcute și ele tot ca cele din fundul văii.

Oamenii, vre-o patru sute, se aflaŭ din jos de cort, la depărtare de vre-o două sute de pași, și numai trei așteptaŭ cu starostele în fața cortului, câți-va pași de la focul de veghe.

Sosit la acești patru oameni, Bodea, care âncă de mult înțelesese, că-l duc unde-va ori la cine-va când strigaŭ „na Staroste”, își ridică capul, și ochii lui se opriră asupra unui bărbat înalt și spătos, nu bătrân, dar cu multe fire albe în barba lungă și-n pletele câlțoase ce-i acoperiaŭ umerii.

Acesta trebuia să fie acela, căruia-i ziceaŭ staroste, un preot, un fel de căpetenie mai mare.

Bodea-și plecă ear capul și rămase umilit în fața lui, umilit, cu capul plecat, gata de a se lăsa în genunchi.

N-avea nevoie s-o mai facă și aceasta.

Deși om încruntat din fire, starostele îl exa-mină cu ochii din ce în ce mai puțin încruntați și făcu câte-va întrebări, la care femeile îi răs-punseră pe-ntrecute, apoi față lui se-nsenină.

Cutreerase el cu ai săi ani de zile de a rîndul multe țări și întrase, gonit de ici până colo, în atingere cu multe popoare, dar asemenea om nu întîlnise încă în calea sa. și la chip, și la statură, și la port, și la fire robul era om de frunte, care prețuiește cât mii de alții. El po-runci dar să-l ducă înlăuntrul îngrăditurii și ca nimeni să nu-i facă vre-o supărare.

Bodea se mai uită o dată înapoi, ca să vadă pe copila cu mari ochi albaștri, care sta și ea umilită și cu capul plecat, apoi se perdù în dosul parilor groși, bătuți adânc în pământ și înalți de două staturi de om.

Era destul de largă îngrăditura aceasta. Fă-cută sub stânca prăpăstioasă, sub care se aflaŭ colibile, ea cuprindea un loc de vre-o două sute de pași în lungime și aproape tot atâta în lărgime. In fața colibilor ardea un foc mare, împregiurul căruia se aflaŭ bărbați, femei și copii în viuă mișcare.

Intrând Bodea, toți grăbiră spre el și-l încun-giurară lărmuind din toate părțile.

El stetea cu capul plecat.

Era pătruns cu desevîrșire de gîndul, că mai curând ori mai târziŭ soții lui vor face tot ceea ce le stă prin putințe, ca să-l scape, și că Mala priveghiază asupra lui; el se simția cu toate aceste lăsat în voia întâmplării și-și dedea seamă, că soarta lui mai presus de toate de la propriile lui purtări atîrnă.

Oameni, tot oameni ca dînsul, eraŭ și cei ce-l încungiuraŭ, și inima deschisă trebuia neapărat să le deschidă și lor inimile.

El ridică deci ochii și privi împregiurul săŭ fără de frică.

„Mă strîng curelele, — grăi apoi cu glas plin de înduioșare; — mă-njunghie prin pept și mi s-aŭ umflat mânile. Deslegați-mă, vă rog, că nu mai pot să fug”.

Acea-și tăcere ca-n fața și potului. Deși nu pu-tea nimeni să înțeleagă vorbele lui, toți le ascultaŭ cu mulțumire și toți știaŭ, că-l strîng curelele, și toți vedeaŭ, că e istovit trupește și sufletește. Un moșneag gârbov se apropiè de el și-i desleagă curelele prost înodate, apoi îl duse la una dintre colibi, în care îi dete loc de odihnă pe un culcuș de frunze uscate.

Bodea se lăsă frânt în culcuș.

Trupul nu e locașul, ci oglinda viețuitoare a sufletului de a pururea treaz. Bodea simția acum adevărul acesta în toată întinderea lui. Era ca stînsă viața lui trupească, și ori-și-cât de vii i-ar fi fost sbuciumările sufletești, nimic nu se mai ivia din ele-n oglinda căzută-n amorțire. El zăcea în nesimțire: nimic nu mai voia, nimic nu mai gândia, nici un simțământ hotărît nu mai avea.

Cuprins de fierbințelile istovirii organice, el se svîrcolia în culcușul lui ca omul repus de beție și abia de tot târziŭ tresări și se ridică cu anevoia în genunchi.

Deși nu dormise și nu putea să doarmă, i se păruse, că aude la mare depărtare buciumul de rugăciune, pe care, de când se trezise și el om în lume, îl auzise în fie-care zi de trei-ori.

Ah, trecuse ziua, și el nu-și făcuse rugăciunea de seară, n-o făcuse și nu mai putea s-o facă așa singur, ascuns în pământ, departe de ai săi, străin între străini.

El se tîrî în genunchi până la ușa colibei, se uită la cerul înstelat și-și ridică amândouă brațele.

„Te știŭ, Dumnezeule a toate, și te mărturisesc după ființa ta cea adevărată, — grăi dînsul cu glas tare.

„Ceartă-mă, doamne, — urmă apoi încet și aco-perindu-și fața cu amândouă mânile, — și mă mustră după mărimea păcatelor mele, curăță prin suferințe sufletul meŭ, ca să fiŭ vrednic de a mă apropia de tine, dar mângâie pe părinții mei și dă-le tăria, ca să rabde fără de jeluire greaua lovitură ce li-am dat prin nesocotința mea. Ascultă, Părinte, rugăciunea mea, deși nu sunt vrednic a-mi ridica glasul la tine, și ține-mă sub paza fiiului tăŭ de a pururea treaz, ca nici o is-pită să nu smintească sufletul meŭ în noaptea aceasta”.

El se întoarse ear la culcușul lui și somnul binefăcător îi luă peste puțin sufletul și-l trecù în alte lumi mai ferite de suferințe.

Nici pentru această lume însă Dumnezăŭ, ju-decătorul totdeauna îndurător, nu i-a ascultat rugăciunea.

Certat a fost numai prin suferințele, pe care și le a făcut el însu-și prin amarnice mustrări de cuget.

Deși rob ținut sub mare pază, el putea adese-ori să se simtă stăpân al celor ce-l țineaŭ în robie.

Toți, mic și mare, bărbați, femei și copii, mai ales copiii, se apropiaŭ cu sfială de el și eraŭ cuprinși de o învederată mulțumire când puteaŭ să-l mulțumească, căci era om cu totul deosebit în felul lui. Supunerea lui, inima lui deschisă, neadormita lui grijă de a nu jigni pe nimeni, blândeța privirii lui și, mai presus de toate, graiul lui muia toate inimile și împăingenia toate mințile.

Nu e armă mai puternică decât inima curată, și curată era inima lui.

Eraŭ mari nevoile, cu care se luptaŭ Muntenii, dar viața lor era nespus de fericită în asemănare cu traiul muncit al acestor oameni cu fețe ve-ștejite, în care numai arare-ori se ivia câte ud zîmbet oare-cum acru.

Din zori de zi până-n seară bărbați, femei și copii munciaŭ fără de repaos săvîrșind în mare parte lucrări fie zadarnice, fie de prisos.

Femeile torceaŭ câlți plini de pusdării și teșeaŭ pânză aspră, care se destramă când o scoți din apă și o-ntinzi la soare, ca să se nălbească.

Bărbații tăiaŭ copaci, căraŭ petre, săpaŭ șanțuri și trăgeaŭ la jug, ca să spargă țelina cu plugu-rile, pe care mai putuseră să le scape în lungile lor cutrierări.

Copiii adunaŭ vreașcuri și crăci și le căraŭ grămadă pe la colibi.

Toate pe tăcute, toate-ntins și fără de răsu-flare: nicăiri cântec vesel, nicăiri glume, nicăiri voia bună, cu care era el deprins. Era par-că oamenii aceștia numai în muncă-și găsesc rostul vieții și muncesc numai pentru-ca să-și petreacă timpul.

Chiar în noaptea, când Bodea s-a dat rob, timpul se schimbase spre bine, și nu e în lumea aceasta nimic mai frumos decât frumoasele zile de toamnă la poalele despre Dunăre ale Bu-cegilor.

In liniște sărbătorească zac toate sub limpedele albastru al seninului fără de margini, și natura întreagă pare a fi cuprinsă de o adâncă uimire. Nici cea mai mică adiere nu scutură âncă bogatul frunziș al pădurilor, care, atins de bruma diminețelor trecute, s-a schimbat în fel de fel de fețe. O răcoare potolită ține aierul în cuin-penit răpaos, ear radele soarelui se răvarsă um-plăndu-le toate de o căldură dulce și înveseli-toare.

Bine cuvântat pământ! — fericiți oamenii, că-rora soarta li-a făcut parte să-și petreacă viața pe el! și totu-și... Bodea era cuprins de adâncă jale. Era sfînta zi de Duminecă, și oamenii aceia munciaŭ fără-ca să-și dee seamă, că e senin cerul, că e curat aierul, că toată ființa stă-n liniște sărbătorească, fără-ca să se bucure de viață și fără-ca să preamărească pe cârmuitorul a toate, care cu atâta prisosință a împodobit pă-mântul de sub picioarele lor.

Ii era par-că nu din vina lui, ci după rân-duirea lui Dumnezeŭ a venit în mijlocul acestor oameni, ca să-i deștepte din amorțirea, în care se aflaŭ, să le învie inimile, să le lumineze min-țile și să-i învrednicească.

Peste câte-va zile el a ajuns să se poată înțelege întru cât-va cu dînșii atât în limba lor cea aspră, cât și în graiul lui pentru dînșii din ce în ce mai adimenitor, și fără de gând precugetat a ieșit din îngrăditură, ca să iee parte la lucrările lor. I-ar fi fost destul cel mai mic semn, ca să se întoarcă, dar nimeni nu l-a oprit și nici că avea, în adevăr, nevoie să-l oprească: aflându-se în mijlocul lor, el nu se putea gândi să fugă.

Nici nu se gândia.

Atât de puternică era în inima lui pornirea de a scoate pe oamenii aceștia din amorțirea sufletească, în care șe aflaŭ, încât se sîmția strîmtorat când se gândia,. că mai curând ori mai târziŭ se vor face încercări spre a-l scăpa. ținea să se întoarcă la ai săi, dar nu acum, ci mai târziŭ. Abia începuse să le înțeleagă limba și să le poată spune cu chiu cu vai câte ce-va, și ținea să se poată înțelege bine cu dînșii.

Intr-una din zile înse ochii lui necurmat cu-treerători se opriră asupra unei poienițe, în care câte-va vaci ciolănoase și trei cai pășteaŭ iarba din nou încolțită. O femee stetea nemișcată la marginea de la deal a poieniței și se uita stăruitoare spre el.

„E dînsa!” — își zise el cuprins ear de ame-țeala, în care căzuse, când își închipuia c-o duce atîrnată de brațul lui.

Poate că nu era dînsa; el înse și-o închipuia, și liniștea lui era perdută. Ori-și-unde privia, el vedea numai poienița cu femea ce stă nemișcată și cu privirea îndreptată spre el.

Un demon era, care-i turbura inima, ii întuneca mintea și-i slăbia voința cu ispitele lui, și el nu mai putea gândi pe sine decât călare cu dînsa, crîngând-o în brațe și depărtându-se în goană mare de tot ceea ce e suflare omenească.

Trei zile de a rendul l-a ispitit astfel, — trei zile de sbuciumări istovitoare.

O, mare și nesecată e puterea dsprinderilor luate din cea mai fragedă copilărie! Tremura în tot trupul când se gândia pe sine dus cu ea și perdut în lume, dar își aducea aminte de mama lui, de tatăl lui, de frații lui, îi vedea pe ai săi nemângâiați și căutându-l fără de astâmpăr și-i venia să se ascundă, ca-ea să nu-l mai poată ispiti. Nu, el trebuia să se întoarcă, la ai săi.

A patra zi ochii lui doritori zadarnic o căutaŭ în poienița, unde acum pășteaŭ numai doi cai.

Pe-nserate însă ea s-a ivit la marginea zăvoiului de pe țărmul drept al rîului, tot nemișcată, dar țiind de căpăstru un cal neastâmpărat, care bătea din când în când cu copita-n pământ, un armăsar negrii, crescut pe-ntinsele câmpii de la poalele Caucasului și rămas de pripas după-ce stăpânul îi perise în luptă.

Dile întregi de a rândul petrecuse copila de-prindând-se a sări în spinarea lui și a-l stăpâni fără de frâŭ, ear acum îl ținea și nu se mai temea c-o să-l scape.

Puteaŭ și alții s-o vadă, dar n-o băgaŭ în seamă, și Bodea el singur îi știa gândul. — Il înțelegea și nu mai era în stare să se stăpânească.

„Asta e soarta mea, — își zise el, — și de soarta sa nimeni nu poate să scape”.

Nu-i mai era acum să scape și să se întoarcă la ai săi, ci s-o iee pe dînsa și s-o ducă la vale spre pustiurile necunoscute, unde n-o să mai fie de cât ei amîndoi și nimeni nu mai poate să le turbure viața”

Ce gând plin de farmec: să te știe toată lumea perit fără de urmă în vreme ce tu-ți petreci filele în fericire desăvîrșită.

încetul cu încetul, pe nesimțite, hoțește, cău- -tând, par-că, ceva pe jos, el se depărta spre crâng și, când cei-lalți prinseră de veste, el se-afla departe de dînșii și aproape de armăsarul cu nări umflate.

„Acum nu mă mai prindeți!” — strigă el și se răpedi înainte.

Copila scoase un țipăt de nebunatecă bucurie, prinse calul de coamă și se aruncă ușoară ca o pisică sălbatică în spinarea lui, — și atât de țeapăn se ținea pe calul ne-nșelat, în cât îi întinse lui Bodea mâna și-l ridică și pe el. Ea strigă apoi „Vuc!” și armăsarul, ieșind c-o săritură lungă în largul văii, se depărtă pe cursul apei cu iuțeala Crivățului.

Când cei-lalți se desmeticiră, el abia se mai vedea răsărind pe ici pe colo printre răchițile risipite-n luncă.

E o taină de ne-nțeles legătura dintre om și cal.

Mai călărise Bodea, dară nu și-ar fi închipuit nici o dată, că asemenea goană e cu putință și-i era par-că el și calul se-mpreunaseră și se făcuseră un singur trup. I se răscolise de o dată toată firea și i se prefăcuse de se mira el însu-și de sine. Se simția destoinic de a răsbi printre mii de oameni așa cu mâna goală, numai el cu calul lui.

Dar unde se ducea!? Cât avea să ție goana aceasta!? Ce voia să facă!?

Se-ntunecase, și-n toate părțile se vedeaŭ focurile, risipite ici câte-va, colo mai multe și din ce în ce mai dese: el își urma drumul șerpuind printre ele, ferindu-se când l-a dreapta, când la stânga și strîngând cu nesațiŭ în brațe comoara vieții lui.

Nu, el nu mai avea nevoe să gonească. Trebuia

să-și cruțe calul, căci el îi era scăparea, și să-și urmeze drumul în pas domol, ca să audă mai bine și vadă mai deslușit.

Potolindu-și însă mersul, i se potolia și firea.

El nu fugia numai de cei ce-l robiseră și-l goniaŭ, ci tot odată și de cei ce-l căutaŭ plângând cu lacrămi calde. Fugea și o ducea și pe dînsa. — Unde fugea și o ducea!?

Nu, era peste putință, ca el să fugă de ai săi și să despartă de copil de părinții lui, și fiori reci îl treceaŭ, când se gândia, cum părinții lui se jelesc și cum părinții ei aleargă văitându-se, că nu pot s-o găsească, și întreabă de toți, și nimeni nu poate să le dee răspuns, și plâng și se plâng și blestemă fără de milă. Așa nu e fericirea cu putință: jalea numai și amarul, căința și greaua spășire putea să-l aștepte.

El se-mbărbătă și-și opri calul, apoi se plecă sfiicios spre copilă, îi sărută fruntea cum credinciosul sărută icoana sfîntă și o ridică cu gingășie, ca s-o dee jos de pe cal.

„Du-te la mama ta, — îi zise cu ochii plini de lacrămi. — E întunerec, și nimeni nu mai poate să afle, că tu m-ai scăpat: du-te la mama ta!”

Intorcându-și apoi calul, el se depărtă fără-ca să se uite înapoi și gonind din răsputeri pentru-ca nu cum-va o vorbă a ei, un suspin ieșit din peptul ei ori o lacrămă ivită din marii ochi albaștri să-l moaie și să-i schimbe gândul.

El trebuia să se întoarcă într-o răsuflare și pe cel mai scurt drum la părinții lui, care-l căutau și nu puteaŭ să-l găsească, întrebaŭ pe toți și nu primiaŭ răspuns de la nimeni, plângeaŭ, se plân-geaŭ și blestemau.

Care era însă cel mai scurt drum??

Cu cât mai mult se depărta, cu atât mai puțin putea să-și dee seamă, unde se află și încotro merge. știa, că venise de la stânga și că tot la stenga, trebuia să apuce, dacă e vorba să ajungă în vre-una din văile ce se coboraŭ de la poalele Bucegilor. Nicăiri însă nu se deschidea drum la stenga, și valea, cotia la dreapta, ear la dreapta, mereŭ la dreapta. știa, că poienele sunt în culmile munților și că el trebuia să urce, eară el coborîa de a lungul luncii din ce în ce mai largi și printre focuri din ce în ce mai dese. — Era nevoit să se depărteze.

Inspre miezul nopții armăsarul plin de spume o dete-n pas și începù să muște din frunzișul; veșted.

Bodea, obosit și el, descălecă și-l duse cât-va timp de căpăstru lăsându-l să pască-n mersul lui. Era unul dintre caii, care merg qli și noapte iară-ca să lâncezească și se hrănesc la nevoie și cu mărăcini fără-ca să-și piardă puterile. Trecând peste un părîu, el se opri și-și stempgră setea, apoi păscu mai departe.

Bodea ar fi voit să-i dee drumul, ta să pască în toată tigna, dar se temea c-o să-l piardă, ar fi voit să-l lege de o tufă, dar îi era milă.

și totu-și trebuia să se odihnească și el, căci trupul e nemilos și nu te iartă când nu-i dai drepturile lui. Ii era foame lui Bodea, și n-avea ce să mănânce; îi era somn și se temea de somn, căci noaptea era senină și friguroasă.

Pe la miezul nopții, când cloșca cu pui începuse a se coborî spre Apus și calul încetase a mai paște, el urcă coasta și intră în desișul pădurii, ca să-și caute un loc adăpostit, unde putea să-și aprindă focul fără-ca să fie văzut din vale. Il resbise frigul de-i amorțiseră toate vinele, și trebuia neapărat să se încăldească.

El se opri sub o surpătură rovinoasă, își legă calul și-și căută vreascuri pentru foc.

Foc îi trebuia, mai presus de toate foc, atât și numai atât: dar cum să-l aprindă!?

Atât era de amețit de oboseală, de foame, de somn și de frig, în cât nu se gânzise, că-n zadar își caută adăpost, în zadar adună vreascuri, dacă nu are cum să-și aprindă focul.

Eară valea era plină de focuri.

De ce adecă ar fi avut el să se teamă? Călare pe armăsarul lui el putea să se apropie, să-și iee un tăciune și să se depărteze ca o nălucă. și chiar dacă l-ar fi luat la goană, nu putea nimeni să se apropie de dînsul.

El se coborî ear în vale, se aruncă-n spinarea armăsarului și o luă în treapăt spre cele mai apropiate focurlt care se aflaŭ pe sub coastele de dincolo, în cât el trebuia să treacă rîul pentru-ca să ajungă la ele.

Călare o dată, el se-nvioră și nici nu se mai simția obosit, nici nu-i mai era frig: întreaga lui ființă se concentrase-n gândul de a trece ca o nălucă printre focuri.

Peste puțin el ajunse la un șir de colibi părăsite și calul începù să ciulească și să sforăie.

De și boarea văii adia tot despre isvoare, un greŭ miros de leșuri resbia din când în când prin umedul aier al nopții.

El se abătu spre rîu, ca să se depărteze de colibi, dar mirosul era din ce în ce mai greu.

De o dată calul se opri și se dete puțin înapoi.

La depărtare de câți-va pași, pe țărmul rîului, zăceaŭ câte-va trupuri omenești intrate în putreziciune, toate cu capetele spre rîu și cu fața la pământ.

El rămase cuprins de o cutremurare fioroasă.

„Âștia sunt oameni, care s-aŭ tîrît până la rîu și aŭ murit stâmpărându-și setea nepotolită!” — zise el și zori calul să intre în apă, ca să treacă dincolo și să se depărteze spre focuri.

Âncă mai înfiorătoare era înse priveliștea ce se desfășură acum în fața ochilor lui.

Impregiurul unui foc aproape stîns se aflaŭ vre-o trei-zeci de oameni, ale căror oase eraŭ ca ieșite prin pielea veștedă și subțiată, bărbați, femei și copii, câți-va șeeaend în nemișcare, cu gurile căscate și cu ochii perduți în vânt, cei mai mulți întinși jos pe pământ ca niște mortăciuni. știa Bodea din auzite, că jos pe șesurile întinse și prin luncile largi și mlăștinoase moartea nu-i seceră pe oameni tăindu-i unul câte unui, ci-i cosește culcându-i la pământ în brazde lungi și late de-n câte-va zile locurile rămân pustii. Acum vedea cu ochii lui, și o jale adîncă-l cuprinse.

Stăpânit de jalea aceasta, el nu se mai gândia, că moartea-l pândia și pe el ațiindu-se din toate părțile, ci se apropiă de foc.

Câți-va dintre cei ce veghiaŭ șezând la foc își ridicară spre el ochii mari și plini de văpaia fierbințelilor de agonie.

„Ce e?” — întrebă el.

„Ni-e foame, — răspunse unul cu glas istovit. — Aŭ omorît pe cei mai voinici dintre noi și nu ni-a mai rămas nimic”.

„Cine?”

„Cei de la deal, — îi răspunse altul. — La noi nu mai găsești nimic”.

„Dar ei de ce-aŭ murit?”

„Au mâncat prea mult, — răspunse al treilea, — și a întrat boleșnița între ei”.

Bodea rămase cât-va timp într-un fel de aiurire.

Ii era par-că nu mai poate să creadă, că se petrec în aievea cele ce vedea și audia și că întreaga viață e numai un vis urît și greŭ, din care numai moartea binefăcătoare-l deșteaptă pe om.

Era peste putință, ca pe acest pământ mănos și încărcat de Dumnezeŭ de toate bunătățile oamenii să să omoare între dînșii luptându-se pentru hrană și să piară în cele din urmă de foame și învinșii, și învingătorii.

și cu toate aceste așa era: aici în mijlocul pădurilor pline de hrană omenească periaŭ oamenii aceștia de foame fiind-că nu mai aveaŭ destula energie, ca să se ducă și să-și caute hrana.

El își făcu semnul crucii.

Ii era învederat, că oamenii aceștia iesișără de sub paza lui Dumnezeu. Necuratul îi luase în stăpânirea sa și-i ținea în vrajbă necurmată, le smintia inimile și le turbura mințile, ca să nu-și poată depăna în liniște firul vieții.

Ca un raiŭ pământesc se reiviră în sufletul lui poienele luminoase, unde oamenii-și petreceaŭ viața în fericită frățietate răbdând împreună și bucurându-se împreună.

El își zori ear calul, ca să se depărteze cât mai curând de la acest loc spurcat prin duhoarea necuratului.

Zădarnic căuta înse să se scape, căci el se încurca din ce în ce mai răŭ în această împărăție a sufletelor necurate, care profită de neputințele omenești și nu iartă pe cei luați o dată în stăpânirea lor.

Ici fusese o luptă, și el trecea printre cadavrele rămase pe câmpul de bătaie și sfîșiate acum de haitele de lupi și de stolurile de corbi.

Colo vre-o boală nemiloasă îi răpusese pe oameni și leșurile zăceaŭ grămezi-grămezi, care cum îl apucase moartea, ear pe la focuri nu mai rămăseseră de cât puțini, care sămănaŭ mai.mult a stafii de cât a ființe viețuitoare.

Ear mai departe jăfuitorii-și petreceaŭ noaptea în nesațiŭ și în desfrâŭ, în sălbatică învălmășeală, țipând acum de bucurie și răcnind peste puțin de mânie, rîdend o dată cu hohot și pe rânjite și scrîșnind apoi din dinți, îmbrățișându-se în o clipă și încăierându-se în cea-laltă.

Eraŭ tot oamenii, pe care îi văzuse petrecân-du-și viața în muncă întinsă și săvîrșită în tăcere, tăind copaci groși, săpând șanțuri adânci și cărând bolovani grei, aceia-și oameni, dar ajunși la ceasul răŭ și gustând cu nesațiŭ plăcerile puținei vieți ce le mai rămânea.

In răvărsatul zorilor de zi Bodea ajunse la un loc, unde rîul se apropia de coasta de la dreapta de nu mai rămânea loc de trecere pe țărmurul lui. El descălecă și-și luă calul de căpăstru, ca să urce coasta, care, deși piezișă, pentru un muntean ca dînsul era drum ușor.

El rămase c-a-mpietrit de uimire când ajunse în culme.

O priveliște largă și nespus de bogată în frumuseți se desfășura în fața lui.

Inainte se întindea șesul nemărginit, prin mij-locul căruia se vărsa șerpuind un rîu mare și lat. La dreapta se deschidea o luncă largă, în fundul căreia se vedea, perdut în ceața albăstrie a depărtării, un munte cu vîrful ascuțit.

„Acesta e Negoiul, — zise el mirat de înălțimea muntelui și îngrozit de depărtarea, la care se afla. — Da, de acolo, din culmea acea, am văzut eŭ Argeșul.

Dar ochii lui se întoarseră spre stânga. Aici se deschidea altă luncă, mult doritul drum spre poienele Păpușei.

Pentru-ca să poată apuca drumul acesta, el trebuia să coboare, să treacă rîul și să ocolească un deal.

Mai nainte de a le face aceste, voia să-și dee calul la pășune și să-l adape, apoi să-și caute ce-va de mâncare și să odihnească și el însu-și.

Giur împregiur pădurile de cer eraŭ âncă în plina lor podoabă de frunziș. Numai pe ici pe colo se ivia câte un fracsiŭ roșu ca sângele de bou. Nici fum, nici vre-o altă urmă de viață omenească nu‘ se zăria nicăiri prin apropiere. Chiar și dacă s-ar fi zărit înse, el și-ar fi urmat drumul fără de grijă. După cele ce veduse și simțise în timpul nopții, el nu se mai temea de nimic: se afla-n paza lui Dumnezeŭ și trebuia să treacă nevătămat prin toate. Mergea deci fără de grijă păscându-și, calul și căutând cu ochii vre-o tufă de alun, vre-o răsură ori un păducel.

Dac-ar fi băgat bine de seamă, el ar fi văzut că sunt urme de om chiar și pe unde călca el. Ieșise într-un luminiș cu iarbă deasă, și, dacă s-ar fi gândit bine, ar fi înțeles, că așa numai de la sine nu s-a curățit pădurea, dacă s-ar fi uitat bine, ar fi văzut, că trece peste brazde-nțelenite. O nouă uimire-l cuprinse dar, când se pomeni față-n față cu un șir de case clădite din groși, muruite pe din lăuntru și acoperite cu mari șindrile de stejar, opt case una lângă alta jos în o groapă și adăpostite sub pădure.

El coborî cu băgare de seamă spre case.

Nici un semn de viață omenească.

Ușile eraŭ toate închise. Bășicile de boŭ, cu care eraŭ lipite ferestrele, steteaŭ âncă întregi. Sub streașină uneia dintre case se afla chiar un resboiŭ cu pânză jumătate țesută în el, dar firele de urdeală âncă nețăsută se rupseseră și atîrnaŭ în bătaia vântului.

„Âștia, — zise el cuprins de jale, — aŭ fugit în pripă și nu s-aŭ mai întors, ear de atunci n-a mai umblat nimeni pe aici.”

Era ce-va afară din cale sinistru în aceste case pustii; el se sîmția cu toate aceste în apropierea lor mai bine decât ori-și-unde

Da, aici putea să stee și să odihnească în toată tigna.

El scoase căpăstrul din capul calului și i-l legă drept pedecă în picioarele de din nainte, apoi se-ntinse, mai mult se lăsă ca mort pe iarbă și rămase cât-va timp cu fața în sus și cu ochii închiși.

Multă miserie este în lumea aceasta! Multe dureri sunt, multe și grele suferințe. De ce oare omul trebue să trăiască!? — E ori nu adeverat, că Dumnezeŭ le.știe toate, le vede toate? — Este Dumnezeŭ, ori numai omul și-l închipuește pentru a sa mângâiere!?

El se cutremură speriat de îndoiala ivită în sufletul lui și se ridică în picioare cași-când ar fi fost cuprins de simțemântul, că e spurcat pă-mântul, pe care zăcuse.

„Ii ceartă Dumnedeŭ pe oameni, —zise el în gândul lui, — ca să-i curățe prin spășire și să-i facă vrednici de o mai fericită viață. Când înse, când va sosi dina mântuirii!?”

In inima lui se ivi ear pornirea de a face, — el singur nu știa ce...

Ochii lui se opriră asupra coastei ce se ridica în dosul caselor. Acolo, în bătaia soarelui de mează-zi, eraŭ câți-va pomi înăbușiți de vițe urcate până-n vîrfurile lor, — o vie părăsită și rămasă-n părăginire, dar încărcată de rod în mare parte stafidit.

El trecù răpede printre case și urcă cu câte-va sărituri coasta.

Văzuse el viță și prin valea Rîului Alb și mâncase struguri, dar cu totul alt-fel eraŭ aceștia.

„Doamne! — grăi dînsul înduioșat, — cu câte bunătăți ai înzestrat pământul, și cât de plăcută poate omul să-și facă viața în lumea asta!”

Soarele-și revărsa radele calde asupra caselor pustii și asupra împregiurimii lor părăginite; adierea lină a vântului scutura din când în când câte o frunză veștejită; diua se desfășură din ce în ce mai a sfîrșit de vară.

Sătul de iarbă, calul se trase în cele din urmă în umbra pădurii.

Tot astfel făcu și obositul lui stăpân.

Era târiŭ după amează-zi când el se deșteptă din somnul lui neliniștit și se uită împregiurul lui.

Ii eraŭ înțepenite toate încheieturile, și numai cu anevoia și una câte una-și mai putea aduce aminte cele petrecute, par-că multe și lungi zile trecuseră decând a plecat de la îngrăditura de sub stâncă. și atât de vii și de covîrșitoare fuseseră emoțiunile ce se succedaseră în sufletul lui, încât el abia-și mai putea reaminti marii ochi albaștri, îmbătrânise oare-cum în o singură noapte.

Calul își ridică voios capul și necheză încet și nerăbdător.

„Ce e, frățiorule?”—îi zise Bodea, și de aici înainte „Frățior” rămase numele calului.

și frățior îi și era în adevăr.

El se ridică cu anevoia și numai cu multă greutate ajunse să deslege căpăstrul și să-l pună în capul calului, dară ear se simția ușor și neobosit după-ce încălecă.

Măsurând în gândul lui drumul ce avea să facă pentru-ca să se întoarcă ear în culme, să coboară la rîu și să ocolească dealul, el își făcu socoteala, că tocmai pe-nserate o să poată apuca la stânga. Așa și era mai bine. Noaptea înainta fără de grijă, căci pe când el vedea focurile și audia de departe cel mai mic sgomot, pe dînsul nu putea nimeni să-l vadă.

N-avea deci nevoie să grăbească, și-și urmă drumul pe-ndelete.

Sosit înse în culmea, din care se deschidea vederea spre Argeș și spre câmpie, calul începù să ciulească privind spre câmpie și să necheze încât răsunară toate văile. Ochii lui ageri se opriseră departe pe șes, unde și Bodea vedea, par-că, pe ici pe colo cete de călăreți, care goniaŭ de-alungul câmpiei nedete lăsând lungi fășii de prav în urma lor.

Ce era acolo!? nu cum-va se-ntorceaŭ Avarii, despre care se vorbia atât de mult? Ori poate vre-un alt soiŭ de oameni sălbatici a ajuns în cutrierările lui pană pe sub dealurile de la marginea șesului.

Cu o putere a toate covîrșitoare se ivi în inima lui pornirea de a se duce, ca să vadă și să le afle toate. Acum era aici și putea să iasă dintr-o singură răsuflare în largul câmpiilor, și dacă mai stătea acum pe gânduri, nici o dată, poate, nu mai ajungea să-și împlinească dorința.

In adevăr, omul știe, unde pleacă, dar nu poate să știe și unde are să ajungă.

Când ziua se-nvelia cu noaptea, Frățior își ducea stăpânul pe sub dealurile de la marginea șesului înainte spre răsărit trecând ici prin o pădure, colo peste o pajiște întinsă ori printr-un smârc. La dreapta lor se vedeaŭ din când în când focurile de tabără și le arătaŭ drumul, pe care trebuiaŭ să-l țină pentru-ca să poată înainta prin liniștea nopții nesupărați de nimeni.

Crescut pe câmpiile netede și trăit în învălmășelile luptelor, Frățior mergea în treapăt din ce în ce mai avântat, ridicând mereŭ capul, mișcând tot mai des din urechi și umflându-și din când în când nările largi, armăsar adevărat, gata de a se avânta la cel mai mic semn.

Era departe de Bodea gândul de a-i da acest semn. El voia cu toate aceste să vadă, și ur-mându-și drumul, se apropia din ce în ce mai mult de focuri. Era peste putință să nu se apropie în cele din urmă, ca să vadă ce fel sunt oamenii tăbărîți pe-ntinsul câmpiilor.

Era faptă de om nebun, ca el, care n-avea nici măcar un ciomag în mână, să rîsce 'a fi luat la goană, și totu-și el își luă inima-n dinți, potoli mersul calului și se apropii de unul dintre pâlcurile de focuri.

Călare pe Frățior al lui el n-avea să se teamă de nimic.

El se opri la marginea unui luminiș larg și mai mult lung decât lat. La stânga lui se afla un cocioc plin de papură deasă și înaltă, pe lângă care pășteaŭ risipiți o mulțime de cai. Focurile ardeaŭ la dreapta, înșirate pe sub o pădure de ștejari bătrâni, și în zarea focurilor se vedea pe ici pe colo câte un cort. Bine nu putea să vadă Bodea decât două din aceste corturi, care se aflaŭ la capătul despre dealuri, de unde se apropiase el. Amîndouă eraŭ mici și făcute din piei de boŭ. La focul din fața acestor două corturi se aflaŭ trei oameni mărunți și îndesați. Doi dintre dînșii ședeaŭ pe vine, iar al treilea se sculase-n picioare și dregea focul.

Nu putea să-i vadă bine: se mai apropiè dar.

Ce ar fi putut adecă să i se întâmple?

Chiar dacă-l zăriaŭ, ei trebuiaŭ să se desme-ticească, să-și caute caii și să încalece, eară el era în timpul acesta departe.

Frățior înse își perduse de mult răbdarea: vă-zându-se atât de aproape de focul aprins în fața corturilor, el sforăi o dată, sări în două picioare și necheză încât caii de pe marginea cociocului începură să fugă care-ncotro, eară cei trei oameni de la foc alergară la cai în vreme ce de pe sub corturi ieșiaŭ alții și ear alții și se risipiaŭ căutându-și și ei caii.

Bodea-l strînse pe Frățior din pulpi și-l zori să se întoarcă și s-o iee-n goană spre dealuri. Nu era înse armăsarul deprins să fugă, când vede pregătirile de luptă: el stetea ca cioplit din pea-tră și aștepta să-i vie cine cutează să vină.

Incălecați, doi dintre oamenii, pe care-i vă-zuse la foc, un fel de stîrpituri cu fețele galbene și spâne, cu fălcile late, cu umerii obrajilor ie-șiți și cu ochii mici și înfundați în cap, porniră-n săltate asupra lui și-și ridicară buzduganele” învîrtindu-le în aier.

E de neînțeles pornirea spre luptă a omului. Pus o dată față-n față cu cel ce vrea să-l răpună, omul, fie el chiar și cel mai dulce la fire, se oțerește și se-ncruntă, își ia avânt și intră orbiș și nu cu hotărîre bărbătească, ci cu plăcere diavolească în luptă. N-avea Bodea nici o armă, dară calul lui era mai mare și mai puternic, mai mare era și el însu-și și se simția destul de tare, ca să-și ridice adversarul din spinarea calului și să-l arunce departe.

„Vino! vino! — pocitură de om, dacă ți s-aŭ urît zilele vieții! — strigă el, și Frățior porni în-nainte, apoi, când sosi în dreptul celui-l-alt cal, sări în picioare, ca să-și apere stăpânul, care se culcase pe gâtul lui, ca să treacă pe sub lovitură și să apuce brațul ce purta buzduganul.

Intr-o clipă cei doi călăreți rămaseră culcați la pământ, unul aruncat c-o isbitură, ear cel-l-alt lovit cu buzduganul, pe care Bodea-l luase de la cel căzut.

„Haida! haida!”—strigă el apoi gonind înainte de a lungul luminișului, prin fața focurilor și printre dușmanii,care-ncălecaŭ răcnind de mânie, ca să plece-n urma lui.

PARTEA A DOUA.

I.

Mângâierea

„Nu e cu voia lui Dumnezeŭ!”—își ziceaŭ Muntenii risipindu-se fie-care la vatra sa, și neclân-tita credință-n purtarea de grijă a lui Dumnezeŭ e singura mângâiere a omului lovit de mari nenorociri.

Având mângâierea aceasta, oamenii se-ntor-ceaŭ la vetrele lor cuprinși de simțământul c-aŭ săvîrșit o faptă mare și plăcută lui Dumnezeŭ.

Nemângâiat era numai Părintele Luca.

Aflând, că oamenii se risipesc și că nu se poate face încercarea de a scăpa pe fiiul lui, el nu era mâhnit și nu se plângea, nu mustra pe nimeni și nu se căia. Era lucru firesc, ca fie-care să alerge la copiii săi, și ar fi fost în contra voinței Părintelui a toate, ca dânșii să-și părăsească copiii săi și să-și pună viața în primejdie, ca să scape, dacă-l vor mai fi putând, pe al lui. Tatăl ceresc el singur are purtare de grijă pentru toți: muritorii nemernici se fac vrednici de fericirea vecinică purtând fie-care grijă pentru ai săi.

Perdut era Bodea, și pentru totdeauna perdut avea să-l socotească.

„și dacă totu-și, prin vre-o minunată rînduire a lui Dumnezeŭ, el scapă și se întoarce!?”—zicea maica preuteasă, care nu era în stare să și-l gândească perdut pentru totdeauna.

„Depărtează de la tine gândul acesta, alun-gă-l, leapădă-te de el, — grăi preotul, — că nu mângâiere-ți dă, ci-ți ține sufletul în necurmată sbuciumare. Adu-ți aminte de bucuriile, pe care le-ai avut când îl purtai la sîn, când îl învăța să umble, când el a rostit primele vorbe, când îl vedeai crescând și desfășurându-se trupește și sufletește, reamintește-ți-l înalt, mlădios, sprinten și cu obrajii rumeni, cum l-ai văeaut în clipa plecării lui, și mulțumește lui Dumnezeŭ, că ți l-a dat și ți l-a lăsat atâta timp și că ți-l poți reaminti cât timp mai trăiești în lumea aceasta.

„Dar de ce mi l-a dat, — răspunse muma nemângâiată, — dacă nu poate să aibă și el, ca toții oamenii, viață în această lume!?”

„Nu scruta tu tainele vieții omenești, — îi răspunse preotul. — Părintele e numai vremelnic purtător de grijă, și sarcină e copilul, sarcină ce trebuie să poarte fie-care așa, cum i s-a dat, unora spre mângâiere, altora drept spășire. Dumnezeŭ ni l-a dat în păstrare și noi Fam păruit pănă-n clipa, în care a voit să ni-l iee, ca să-l ducă la rînduirea lui. Nu te pune tu, femee nemernică, mai presus de Maica Domnului, care și-a dat fiiul jertfă fără-ca să se tânguiască”.

„Pentru-ce înse această jertfă!?”

„Nu scruta, — grăi ear preotul, — ci primește cu oarbă supunere rînduirile celui preaînțelept... Ear dacă mâne îl vei fi văzând întors la vatra ta, să nu zici că e tot acela, pe care l-ai avut: e altul, un nou dar de la Dumnezeŭ, pentru care ai să mulțumești în fie-care clipă a vieții tale”.

O, mare mângâiere e neclintita credință în purtarea de grijă alui Dumnezeŭ, și omul, care e petruns de credința aceasta, rabdă cu mulțumire cele mai grele lovituri ale sorții și se simte înălțat prin durerile ce sufere.

Nemângâiat era Părintele Luca numai văzând nesațiul, cu care se aruncaseră oamenii asupra gropilor de bucate, mânia înfundată a celor ce n-apucaseră nimic și graba, cu care se risipiseră cetele.

Rariștea bine adăpostită, unde Bran oprise femeile cu copiii și cu turmele, era ca-n gura iadului.

Oamenii hotărîseră ei între ei să nu se mai risipească prin poiene, ci să rămâie adunați cu toții aici, să-și sape gropi și să-și facă colibi a-coperite cu pământ ca ale păgânilor. Caută deci fie-care pentru sine, și pentru ai sei cel mai bun loc, și pe când unii se certaŭ pentru merinde, alții tăiaŭ copaci, ear alții înjunghiaseră berbeci și-i jupuiaŭ în vreme-ce femeile rișniaŭ grăunțe ori făceaŭ păsat de meiŭ. Mergeaŭ toate val vîrtej și-ntr-un zgomot furtunatic, din care nu îeșia deslușit decât behăitul oilor, în care se amestecaŭ strigătele femeilor neastâmpărate și plânsetele copiilor împinși când în coace, când în colo.

Preotul stătea neajutorat în mijlocul acestei destrăbălări, și vorbele lui Ursan îi sunaŭ mereŭ în urechi.

Se simția ca păstorul, care-și vede turma risipită și nu mai e în stare s-o adune.

Nu, aceștia nu mai eraŭ fiii lui sufletești, creștinii îndreptați mereŭ cu gândul spre Dumnezeŭ? frații buni, care numai împreună știŭ să se bucure ori să suferă, ci oameni învrăjbiți, pe care nu mai poate nimeni să-i stăpânească.

Sunase lung și în mai multe rânduri buciumul de rugăciune, dar nu-l mai asculta decât pe ici pe colo câte un moșneag potolit.

„Așa e azi, — își zicea preotul cuprins de viuă îngrijare: — ce are să fie mâne ori poi-mâne!?”

Eraŭ, ce-i drept, destul de bine adăpostiți, dacă-șî făceaŭ colibile precum le plănuiseră, se apăraŭ mai ușor rămâind strînși cu toții la un loc și aveaŭ și destulă hrană pentru un timp oare-care; dară ceea ce îi ținuse pe Munteni în mijlocul unei lumi, pe care moartea mereŭ o premenia, nu era nici adăpostul bun, nici hrana îmbelșugată, ci lărgimea și bunul cumpăt.

„Trupului, — ziceaŭ părinții și bunii, — să-i dai numai atât, ca să nu i se stîngă viața, căci cu cât mai potolită e viața lui, cu atât mai luminos se desfășură sufletul”.

Eară oamenii aceștia tăiaŭ cărnuri grase, le trăgeaŭ nesărate-n frigări și le sfîșiaŭ așa sar-bede-n dinți, ei, care știaŭ, că nu e urgie mai mare decât lipsa de sare.

Jos în văile mănoase și pe șesul plin ca o masă bogată de toate bunătățile periaŭ oamenii și de foame, și luptându-se între dînșii pentru hrană, dară nu pentru-că n-ar fi putut să-și găsească cu toții hrană, ci pentru-că n-aveaŭ nici o rânduială.

Temându-se unii de alții, eraŭ nevoiți săstee îngrămădiți la un loc și mereŭ gata de luptă, aji aici, mâne colo, acum pe drumuri dosnice și ne mai umblate, în urmă îndesuiți în vre-o strîmtoare ori între mlaștini, numai de tot ara-re-ori la lărgime, unde pot să răsufle. Nu putea nimeni să aibă gândul de a agonisi și de a păstra ceea ce mâne ori poimâne putea sale cadă altora pradă. Viața li se petrecea dar în nevoi, în suferințe și-n lupte, eară când apucaŭ câte ce-va, se-mbuibaŭ ca fiarele lihnite. Mai ales această îmbuibare cu cărnuri sarbede le era peirea.

Infruntă omul oțerit prin răbdare cea mai grea urgie a intemperiilor și răsbește voios prin vișcol și prin furtună, ceaar cade răpus de boală, dacă-mbuibarea l-a umplut de scârbire. Eară boala trece din om în om unde mulți umplu aierul de duhoare.

Cu inima încleștată stetea preotul în mijlocul mulțimii destrăbălate, care nu mai voia să-i asculte glasul.

Oamenii, pe care ar fi putut să se razăme, eraŭ care-n cotro.

Bran se-ntorsese cu ai săi în poienele Leaotei. Ursan era dus să ție-nchisă trecătoarea despre valea Bârsei. Ventu se afla între Cândești. Mo-roienii se-ncuibaseră pe tăpșanul, unde i-a lăsat Bran, și nu mai voiaŭ să se întoarcă. Mari și tari eraŭ în luminiș Cărbpne și Răciulete, care adunaseră împregiurul lui Vineș tot muieretul x turburat de spaima nopții trecute.

Nu era însă nici Răciulete atât de pocit cum îl arăta înfățișarea lui.

In curând după amează-zi sosi de la Moroieni știrea, că păgânii aŭ pornit ear la deal și urcă mulțime mare.

Dând peste gropile deșerte, despre care dînșii nu știuseră nimic, ei se umplusără de mânie. Era par-că năvălitorii i-ar fi prădat, și toți strigaŭ resbunare.

Care va să zică acolo sus în desimea pădurilor eraŭ oameni, care aveaŭ grâu și meiŭ, mult grâu și mult meiu, ba poate că mai aveaŭ și altă ce-va: răsbunare!

Moroienii, care le vedeaŭ toate, trimisără peste cât-va timp știrea, că păgânii aŭ trecut înainte și se îngrămădesc sub coastă gata de a urca.

Ca luat de un vîrtej de spaimă se răscoli lu-minișul. Strigaŭ cu toții și alergaŭ fără de rost încoace și încolo; nu mai știa nimeni, ce să facă și în cotro să apuce, și ear răsunaŭ pădurile de behăitul oilor, în care se amestecaŭ țipete de femei și planșete de copii.

„Stați pe pace! — stați pe pace! —strigă Răciulete alergând printre dînșii.— Mai e mult de acolo până aici”.

Bătrânul Vineș ridică amândouă brațele și, mișcând încetinel din mâni, le făcu oamenilor semn să se liniștească și să vie la dînsul.

Era par-că o putere tainică în această mișcare domoală a mânilor lui, și oamenii se apropiară ca trași de un farmec unii de alții pornind cu toții spre dînsul.

„Stați cu mintea luminată și cu inima neîndoită, — le zise el după-ce se liniștiră. — Dacă vin, Moroienii rămân în dosul lor și-i apucă pe la spate. Locul e strimt și nu ni-e greŭ să ținem pept cu ei din față.—Să plece femeile cu copiii și cu turmele mai la deal, eară noi să ne pregătim.—Mai ânteiŭ și mai ânteiu,— urmă el,—sâ ne păstrăm bine merindea. — Uite, colo sunt două gropi săpate pentru colibi: cine are grăunțe să le arunce-n ele, în una grâul, în alta meiul. Le acoperim cu pământ, dăm frunze uscate pe de-asupra, și numai noi știm, unde ni-e merindea.

O tăcere adâncă urmă după vorbele lui. Era greŭ lucrul, pe care-l cerea moșneagul, și Părintele Luca se-ndoia, că oamenii-i vor da ascultare.

„Dați înainte.— strigă Cărbune, — că nu avem timp de perdut”.

El își luă apoi desagii plini și-i deșertă în una dintre gropi.

Atât a fost greŭ. După-ce s-a îmbărbătat unul, s-aŭ pornit și cei-l-lați, la început cam cu de a sila și apoi din ce în ce mai pe grăbite. Femeile nu se depărtaseră âncă cu turmele și cu copiii când gropile eraŭ în bună renduială, și Părintele Luca stetea cu inima împăcată în mijlocul luminișului și-i îndruma pe oamenii, care acum ascultaŭ glasul lui.

Bran alesese luminișul tocmai pentru-că era bine adăpostit, o fășie lungă și mai largă spre vale, de unde se aștepta năvala.

Privind locul de la deal, la dreapta era o rîpă stâncoasă, pe care chiar și cei mai sprinteni dintre munteni numai cu multă opintire ar fi putut s-o urce. La stânga locul era aproape șes, dar în mare parte roviniș acoperit cu feregă mare și cu mânzoc înalt și stufos. și din o parte și din alta drumul mai era apoi închis și prin copacii resturnați, pe care îi tăiaseră pentru colibi.

„Mai resturnați copaci și spre vale, ca să-i încurcați și acolo,—le zise preotul, și peste puțin toată lumea porni la cale.

Rămăseseră-n luminiș vre-o șase sute de Munteni, băieți, moșnegi și oameni în putere, între care vre-o opt-zeci aveaŭ arcuri, eară cei-l-alți eraŭ înarmați cu ghioage, cu îmblăcitori, cu să-curi și numai puțini cu sulițe făcute ca a lui Răciulete pentru urși și pentru mistreți. Pe când cei cu securile tăiaŭ copacii, alții trăgeaŭ copacii răsturnați ici la dreapta, colo la stânga, ca să-i așede-n șir îndesat, toate în grabă nervoasă, făcând larmă zădarnică, împedecându-se unii de alții și tremurând cei mai mulți de frică.

Cu cât mai mult înaintaŭ înse pregătirile, cu atât mai cu chibzuială se urma lucrarea, și-n cele din urmă preotul nu mai avea nevoie să strige pentru-ca toți să-l audă.

„Mare minune ar fi, — grăi Răciulete, — dac-ar mai cuteza să se apropie”.

Ivit o dată într-un cap, gândul acesta trecù din om în om, și în curând nu-i mai venia nici unuia să creadă, că poate cine-va în lumea a-ceasta să facă încercarea nebunească de a răsbi prin copacii răsturnați, de a trece prin rovinile fără de fund ori de a urca rîpa ce dă-n prăpăstii adânci. Atât de bine adăpostiți se sîmțiaŭ, încât nu puteaŭ să înțeleagă, cum adecă și de ce oamenii aceia, cărora nu Ie făcusără nici un răŭ, să se năpustească asupra lor.

Pe înserate dar, când se iviră prin desișul din vale cele dântâiŭ capete, poiana răsună de chiote, în care mânia se amesteca cu un fel de voie bună.

„Potoliți, — strigă Vineș, — și cu capul la loc”.

„Arcașii înainte! — le zise preotul. — Dați-vă după copaci și nimeni să nu tragă fără folos. Să vedem ce fac și cum vor să ne apuce”.

Grăind aceste, Părintele Luca se trase spre partea de la deal a luminișului și se opri la marginea pădurii.

„Răvarsă, Doamne, puterea ta, — grăi apoi ridicând dreapta spre cer, — și mă învrednicește să împart binecuvântarea Ta. Fiii Tei suntem cu toții: dă-ne tăria răbdării, dacă vrei să ne cerți unii prin alții. Ai tei suntem, Doamne, și ție ne dăm jertvă!”

„Potoliți, potoliți! — strigă bătrânul Vineș, care stetea nemișcat în mijlocul luminișului, față în față cu năvălitorii din ce în ce mai numeroși și din ce în ce mai lărmuitori.

Sosiți rânduri-rânduri la copacii resturnați în calea lor, ei se-ndesuiaŭ din ce în ce mai răŭ pe ângusta muche a rîpei. Fiind prea mulți pentru un loc atât de strîmt, se împingeaŭ unii pe alții certându-se în gura mare între dînșii. Câțiva voiră să apuce la stânga, unde locul se lăr-gia, dar după doi, trei pași simțiră, că se cufundă și săriră speriați înapoi. Isbindu-se aceștia de alții, se stîrni o-nvălmășeală, în care mai mulți dintre cei de pe muchea rîpei perdură pământul de sub picioare și se răsturnară în prăpăstie.

Dar oameni răsturnasără copacii în drumul lor, și tot oameni eraŭ și ei: n-aveaŭ de cât să puie mâna și să-i dee la o parte. Era, ce-i drept, mai ușor să-i răstorn! când nimeni nu te oprește de cât să-i dai la o parte când alții nu te lasă, dar dincolo de copaci era grâu și meiu, și câți încăpeaŭ puseră mâna, ca să-și facă drum.

Până aici Muntenii priviseră stând liniștiți. Acum arcașii începură să tragă.

Nu le era greŭ să nimerească, fiind-că săgeata, dată-n desime de oameni, întră-n carne vie ori-și unde ar fi căzut. Loviți eraŭ înse tot cei din rendul ânteiu, care puseseră mâna, și cel lovit o dată nu-și mai căuta drum înainte, ci ori cădea în picioarele celor-lalți, ori se dedea văie-tându-se la o parte, ca să facă loc pentru alții.

Era învederat, că cu cât mai mult vor sta în loc, cu atât mai mulți aŭ să fie loviți; ei inundaŭ deci cu graba desnădăjduirii, împedecân-du-se unii de alții și trecând fără de milă peste cei răniți.

„Haida! — haida!—strigă Răciulete când văzu, că ei vor să treacă-n luminiș și se răpezi cu sulița întinsă la vale.

Intrați în încăierare sălbatică și fără de nici o renduială, ei se rostogoliaŭ oare-cum la dreapta și la stânga și acum Muntenii îi împingeaŭ pe năvălitori la vale, acum ear năvălitorii răsbiaŭ înainte și-i alungaŭ pe Munteni la deal. Ori-și-cât de îndârjiți și de inimoși, apărătorii eraŭ puțini; ori-și-cât de mulți, agresorii nu-ncăpeaŭ cu toții în luminișul ângust și numai rânduri-rânduri puteaŭ să iee parte la luptă.

Mult ar fi trebuit să ție încăierarea, dacă n-ar mai fi fost la mijloc și Moroienii, care se co-borisără încetul cu încetul, trecuseră valea și-i apucaseră pe năvălitori pe la spate.

O spaimă zguduitoare îi cuprinse pe toți când auziseră în dosul lor sunetul buciumului, și ca ieșiți din fire o rupseră la fugă care cum îi tăia capul în clipa de spaimă, unii aventându-se în prăpăstie, alții dând peste rovine; cei mai mulți buind orbiș în vale.

„Opriți-vă! Stați pe loc! — Lăsați-i să fugă! — strigă preotul din răsputeri.

Intrați înse odată în vultoarea luptei, Muntenii se-ndârjiseră și nu mai eraŭ în stare să se stăpânească, loviaŭ fără de milă și-n fugarii des-nădăjduiți, și-n răniții neputincioși și goniaŭ turbați la vale.

Preotul sună buciumul de rugăciune, dară ear nu mai asculta nimeni glasul lui.

„La adăposturile de iarnă! — strigă Căbune.

„La adăposturi! — La adăposturi!” — repetară cu toții, și peste puțin sgomotul abia se mai auzia din depărtare din ce în ce mai mare, eară preotul stetea singur cu răniții și cu morții în luminișul deșertat pe o clipă. Numai pe o clipă înse, căci în clipa următoare el se umplu de femei, care, văzând fuga năvălitorilor, cobori-seră-n grabă mare și se risipiră văicărindu-se și blestemând, ca să-și caute fie-care omul printre cei morți ori răniți.

Văicărelile aceste eraŭ mal înfiorătoare decât răcnetele de mânie ale încăierării acum sfirșite, și Părintele Luca-și acoperi fața cu amândouă mânile, ca să nu vadă, cum femeile înfuriate se năpustesc asupra răniților remași pe câmpul de luptă.

„S-a făcut! La adăposturi! — strigă Moroiŭ, care se ivi din vale cu o parte din oamenii lui. — Ne coborîm cu toți în vale!”

Preotul alergă ușurat spre dînșii.

„Mai ânteiŭ, — grăi dînsul, — avem să ne facem datoria către cei morți și către cei răniți.”

„Ii omorîm!” — strigară cîți-va.

„Răniți! sunt, ca morții, în paza lui Dumnezeŭ, care n-a voit să-i peardă, ci numai să-i certe. Pretutindeni e Dumnezeŭ și toate le vede: el v-a ajutat și el vă cere să aveți milă către cei ce vă cer milă.”

O tăcere adâncă urmă ear după vorbele lui.

„Ii vom îngriji,— urmă el peste puțin, —și vom trage de la gura copiilor noștri, ca să-i hrănim. Care vor muri, morți aŭ să fie, dar nu din vina noastră; ear pe cei ce vor scăpa, îi vom lăsa să se ducă la ai lor, ca să ducă veste bună despre noi”.

„Bine cuvântat să fie numele Domnului!” — grăiră oamenii și se risipiră să-și facă datoria — ' spre mângâierea sufletească a Părintelui Luca.

II.

Infrățirea.

„Haida! haida!”—striga Bodea trecând ca o nălucă printre cetele călăreților speriați din somn și culcând la pământ pe cei ce-ndrăzniaŭ să i se pună-n cale.

Gonind așa pe nimerite, el se depărta din ce în ce mai mult de dealuri, dar numai înainte putea să meargă, căci Ia dreapta avea pădurea, la stânga se urma cociocul din ce în ce mai lat, ear în urmă se auziaŭ bătăile copitelor și sbie-retele sălbatice ale călăreților.

Abia de tot târziŭ se desfăcu din cocioc un rîuleț cu apă limpede și lină, peste care Bodea putù să treacă la stânga. Intorcându-se ear spre munți, el se perdù peste puțin într-un răchitiș, în care nu mai putea să fie urmărit, și armăsarul plin de spume dete el de el mai ântâiŭ în treapăt mai potrivit, apoi în pas domol.

Trecuse și prin aceasta, și abia acum ajunse Bodea să se uite mai cu din adins la buzduga-nul, pe care-l ținea ca pe o armă sfințită în dreapta lui.

Luna plină nu era âncă ridicată la mează-zi și trecea tăcută peste-ntinsul cerului de-o proaspătă săninătate. Razele ei se restrângeaŭ scân-teiând în pietrele nestimate, cu care era împodobit buzduganul.

Nu, așa ce-va nu mai văzuse Bodea.

„Âsta, — își zise el, — nu e armă, ci semn de stăpânire luat, pradă nestimată, de la cine știe cine!”

și, ridicându-și buzduganul, el se simția mare și nebiruit de puternic.

Ear nu mai era însă în stare să-și dee seamă, unde se află și încotro merge. Munții nu se mai vedeaŭ. Trecea după toate semnele prin o luncă largă, căci pe jos era nisip, pe ici pe colo pietriș, din când în când câte un trunchiŭ de copac răsturnat fie de bătrânețe, fie de vânturi, fie de răvărsările rîului și putred acum de întraŭ copitele calului prin el.

Trecuse miezul nopții, când el eși din nou la lărgimea luminată de lună. Un rîu risipit peste o albie lată se vărsa la dreapta scânteind pe ici pe colo în bătaia radelor vii, și pe țermurii lui, atât la deal, cât și la vale, ear se vedeaŭ focuri risipite în șiruri lungi.

El își dete seamă despre desfășurarea culmilor, peste care trecuse.

„Ăsta e rîul ce iese prin strîmtorile de la capul coastei, — își zise apoi: — pe aici trebue să apuc, ca să ies la Leaota și să cobor apoi la peșteră”.

Nu putea să-și dee seamă despre depărtarea, la care se află, dar știa, că trebue să-i fie lung drumul și că are să răzbească printre dușmani până lâ Leaota. El descălecă dar, ca să mai răsufle și el, și calul.

Vântul se pornise și batea ca peste poienele munților, din ce în ce mai aspru și mai iernatic. Era par-că peste putință, că după dulceața dilei trecute să urmze sub cerul senin și văratic asprimea iernii grele; și totu-și, înspre revărsatul zorilor de zi de o dată se porni ceața de a lungul văii largi, ear dimineața, când Bodea porni pe prundiș la deal, începură să fluture prin aier fulgii purtați de vântul din ce în ce mai puternic.

Putea acum să treacă nesupărat de nimeni în-nainte, căci pe asemenea timp nu mai ies nici lupii din vizuinile lor. Se cernea zăpada din ce în ce mai măruntă și mai deasă. Măcinată de-gerul crâncen și de viscolul desfrânat, ea resbia prin piele și prin carne până la măduva oaselor. Putea să înainteze nesupărat de nimeni, dacă, mai e cu putință, ca omul să treacă întreg și nevătămat și prin asemenea urgie neîmblânzită a cerului. Ici calul îi luneca peste apa înghețată-n pripă, colo el răsbia găfăind prin troieni îngrămădiți la adăpost, și pretutindeni vântul și din față, și din laturi, nicăiri adăpost, nici o clipă de răsuflare mai ușoară.

Gândul lui era cu toate aceste dus pe la frații lui, pe care îi știa rămași în poienele deschise, fără de adăpost și fără de hrană, și ori-și-cât de mult ar fi iubit pe Frățior al lui, îl zoria, mereŭ îl zoria.

Trecea din când în când peste leșuri înțepenite de ger, dar nici el nu se mai scârbia, nici Frățior nu se mai dedea sforăind la o parte gândul lui îl ducea în poienele cutrierate de urgia viscolirii.

Dar ce putea el să le facă? Cum ar fi putut să le dee vre-un ajutor!? — Nu se mai întreba voia să fie cu dînșii!

Trecea, om sleit de puteri, prin fața colibilor adăpostitoare și-și aducea cu înduioșare aminte-de copila cu mari ochi albaștri și de filele petrecute în îngrăditura de sub stâncă, dar îl zoria mereŭ pe Frățior, lui atât de scumpul tovarăș și neobosita lui scăpare.

Eară frații lui și tatăl lui cel bun și muma lui cea duioasă stăteaŭ mângâiați în sufletele lor sub acoperișurile adăpostitoare, purtaŭ grijă de răniți și-i mulțumiaŭ în fie-care clipă lui Dum-nezeŭ, care se-ndurase a le arăta calea spre vetrele lor mai înainte de a se fi înfundat drumurile.

El era perdut pentru toți; lui nimeni nu îi mai purta grije; pe dînsul nimeni nu-l mai aștepta; la el nimeni nu se mai gândia: scos era din rândul celor vii, și Părintele Luca nu-l mai avea nici el decât în rugăciunile lui.

O minune de necrezut le era dar tuturora când el se ivi în dimineața zilei de a doua despre coasta acoperită cu zăpadă proaspătă și curată, și toți alergară să vadă ei însi-și cu ochii lor și se opriră cuprinși de sfială religioasă în preajma lui.

Călare-n albul nemărginit al zăpezilor pe armăsarul lui negru ca pana lucioasă a corbului, țiind în mâna dreaptă buzduganul strălucitor, cu fața suptă și sleită, cu ochii măriți și plini de lacrămi, mai mult umbră de om decât ființă viețuitoare, el părea o arătare cerească, de care nimeni nu era vrednic să se apropie.

„Mărit și lăudat este Dumnezeul nostru!”—grăi dînsul ridicându-și ochii spre cer.

„Deapururea mărit și lăudat!” — răspunseră cu toții plecându-și capetele.

Părintele Luca înainta ca-n aiurire câți-va pași spre el, apoi se întoarse spre maica preu-teasă, care rămăsese ca-nmărmurită în pragul casei.

„Femee, bucură-te!”—strigă el cu glas limpede.— Eată fiiul tăŭ, pe care părintele a toate l-a păzit și ți-l-a ales dintre cei mai aleși, ca să mângâie printr-însul turma sa”.

Bodea descălecă, cuprinse cu amândouă brațele gâtul armăsarului, care-l purtase atâta timp și-l scăpase de atâte primejdii, și începù să plângă ca un copil greu-certat, și plângeaŭ cu toții împreună cu dînsul.

„Ah, mare e puterea lui Dumnezeŭ! — strigă el, — și nu e în lumea aceasta suferință prea măre pentru omul ce se razămă cu credință tare și nestrămutată în bunătatea lui!”

Intorcându-se spre tatăl-săŭ și spre mumă-sa, el le cerù cu capul plecat iertare pentru filele grele, prin care trăcusără în urma nesocotinței lui, și le sărută mâna cu fiiască supunere în vreme ce mulțimea se uita la el ca la un sfînt.

Intrat în casă, el căzu în genunchi la picioarele preotului și-i zise: „Ascultă, Părinte, iartă și bine-cuvintează!”

Timp îndelungat aŭ stat împreună numai ei singuri, fiiul făcând mărturisire despre ispitirile, prin care a pus virtutea fiiului săŭ.

„Nemărginită e, Doamne, îndurarea ta!” — zise el cu inima ușurată, când fiiul săŭ îi spuse, cum copila cu ochii albaștri s-a ivit la marginea zăvoiului țiind armăsarul de căpăstru. — și ce s-a făcut ea?” — întrebă apoi cu inima încleștată.

Bodea îi spuse, cum s-a oprit și a trimis-o la muma ei.

„Mare ești, Doamne, bun ești, Părinte, și ‘nemărginită e purtarea ta de grijă! — strigă preotul cu inima âncă mai ușurată.

Urmându-și apoi fiiul mărturisirea, el descrise în vorbe puține, dar bine alese grozăviile celor două nopți.

„Puternic ești, Doamne, și neasemănat de aspru în dreptatea ta! — „zicea preotul. — Puternic ești!” — repeta la fie-care pas făcut de fiiul săŭ.

„Adevărată e mărturisirea mea, — grăi Bodea în cele din urmă, — și nici un gând ascuns nu-mi pătează sufletul; nefățărită îmi este căința și nestrămutată hotărîrea de a stărui în căile Domnului: Treci, Părinte, cu vederea neputințele mele, iartă păcatele mele și mă bine-cuvintează”.

„Nu sunt eŭ vrednic să judec faptele, pe care numai după rânduirea lui Dumnezeŭ și numai cu a lui ajutor ai putut să le săvîrșești, — îi răspunse preotul. — De la Domnul e mântuirea ta: ascultă glasul inimii tale, căci prin inimă-l povățuește el pe fie-care după vrednicia lui”.

Puind apoi dreapta în creștetul fiiului săŭ, el închise ochii și urmă rostind vorbele încet și răspicat: Unealtă oarbă și nemernică sunt, împărate a toată suflarea: răvarsă prin mine îndurarea ta asupra acestui fiiŭ căit al tău, primește jertfa lui de sine și luminează mintea lui, des-chidei inima și fă-l vrednic să ducă la îndeplinire voința ta”.

„Deapururea preamărit e Domnul!” —grăi Bo-dea și se ridică-n picioare.

Sufletele amândurora eraŭ pline de un simțământ de alinare și luminate de fericirea, pe care aici în lumea aceasta nu poate s-o guste de cât omul lepădat cu desăvîrșire de sine și împăcat în cugetul lui.

și totu-și o durere grea le-ntuneca viața: Bodea nu mai putea să fie urmaș în preoție al tatălui săŭ. N-o zisese nici unul, nici altul aceasaB și nici nu s-ar fi încumătat s-o zică, dar le era amândurora de sine înțeles, că Dumnezeŭ nu îndrumează spre fapte săvîrșite cu încruntare bărbătească pe cei aleși de dînsul în rândul mijlocitorilor iubirii lui.

și nici că mai era îndreptat gândul lui Bodea spre părinteasca blândeță a preoției.

Inăsprită prin marile sguduiri ale zilelor trecute și întărită prin faptele bărbătești ce sevîr-șise, inima lui nu se mai muia în fața suferințelor trecătoare, ci se umplea de o îndârjită pornire spre faptă. Isvorul a toate relele nu mai era în gândul lui soarta oarbă, ci nesațiul și nesocotința omului lăsat în voile lui. Lovit are să fie mereŭ și fără de cruțare, biciuit și strîns cu strășnicie în frâu, stăpânit cu mâna sdravănă are să fie omul de a pururea pornit spre fără de lege.

Cu senină mulțumire sufletească primi dar vestea despre încăierarea din luminiș, și jalea îl cuprinse numai când află, că între morți a fost și Vineș, înțeleptul bătrân, la vatra căruia atâte inimi tinere s-aŭ încălzit.

„ Ah! fiare sălbatice! stîrpituri desbrăcate de firea omenească!”—strigă el revoltat în toată ființa, lui.

Văzând dar purtarea de grijă a învingătorilor pentru dușmanii lor răniți, el nu se mai înduioșa.

Ințelegea, ce-i drept, că așa trebue să fie. De-opotrivă cu fiarele săl-batice ar fi fost și ei, dacă i-ar fi omorît ori iar fi lăsat pradă fiarelor sciatice. Bine făceaŭ, alt-fel nu puteaŭ să facă și el se simția înălțat și mai apropiat de Dumnezeŭ știindu-se carne din carnea lor și sânge din sângele lor. Cu toate aceste un zîmbet bat-jocoritor se ivi pe buzele lui.

„Mare e vîrtutea voastră!—le zise el.— Cei mai vrednici și mai iubiți dintre ai voștruaŭ rămas morți pe câmpul de luptă ori zac slutiți pe patul de suferințe; văduvele cutrieră câmpul pustiŭ bocindu-se amarnic, și copiii rămași fără părinți umblă cerșind de la prag la prag; stați tremurând pe frică și priveghiând cu neadormire, pentru-ca nu cum-va o nouă năvălire să vă găsească nepregătiți: nu vă temeți voi, că oamenii aceștia, pe care îi hrăniți trăgând bucata de la gurile voastre și ale copiilor voștri, întorși la ai lor, vor veni iar, ca să răpească și puținul ce vi-a mai rămas!?”

„Să vie! — îi se răpunse.— Cu atât mai dreaptă are să fie mânia noastră, și cu atât mai cu prisos vor fi certați prin brațele noastre!”

„'Nu, — le zise el, — Lacrămile văduvelor și ale orfanilor ard pământul, pe care cad, de nu mai răsare iarba pe el, și voi, care ați primit cu binecuvântarea cerească sarcina de a purta grija de femeile voastre și de copiii voștri, căleați legea, dacă vă puneți viața în primejdie: numai nouă celor ce nu lasă-n urmă nici văduve, nici orfani ni se cuvine să intrăm în luptă pentru apărarea părinților și a fraților noștri”.

Gândul acesta era atât de luminos, încât toți îl primiră ca îndrumare pornită din cer.

Nu se poate, în adevăr, jertvă de sine mai frumoasă și mai plăcută lui Dumnezeŭ decât să te lepezi de mulțumirile lumești și să-ți dai toată viața pentru apărarea celor ce împlinesc voința tatălui ceresc purtând grijă de copiii lor. Cuprinși de o însuflețire fără de seamăn, junii alergară la Bodea și-l rugară să se pună în fruntea lor și să-I ducă ori-și-unde va voi el.

Eraŭ numai cinci-zeci și opt, dară Bodea știa atât, de bine, că puterea n-o dă numărul, ci ho-tărîrea bărbătească.

„Nu vă cer să muriți apărând pe părinții și pe frații voștri, căci a muri nu e greŭ, — le zise el. — Vă întreb: sunteți ori nu gata să trăiți pentru neamul vostru, cel mai ales dintre toate neamurile aruncate de soartă pe pământul acesta, să vă gândiți în toate clipele vieții noastre numai la binele lui și numai mărirea lui s-o rîvniți?

„Suntem gata!” — strigară ei într-un glas.

„E neînduplecată hotărîrea voastră!?”

„'Neînduplecată!”

„Sunteți gata să vă legați cu jurământ?”

„Jurăm!—Jurăm!” — strigară ei.

„Dați-vă bine seamă despre legătura, în care întrați, despre sarcina ce primiți și despre jertva ce aduceți, — urmă Bodea. — Vă împăcați voi cu gândul, că, întorcându-vă obosiți ori poate chiar răniți din luptă, n-o să aveți soții, care să vă mângâie, nici copii, care să vă înveselească!?”

„’Ne împăcăm!” — strigară ei.

Mumele începură să se bocească par-că și-ar fi văzând copiii duși la pierzare.

„Copiii, — grăi preotul, — nu sunt stăpâni pe viețele lor, și nici lor nu li se cuvine să le dee, nici tu nu ai căderea de a le primi”.

„Duceți-vă, — le zise Bodea, — stați trei zile de a rândul nemâncați, mărturisiți-vă părinților voștri, cereți binecuvântarea preotului vostru, și acela, care va fi rămas tare în hotărîrea lui, să fie în noaptea dilei de a treia în luminișul pătat de sânge, la mormântul nouă tuturora neuitatului Vineș”.

„Fiiule, — grăi preotul după-ce junii se risi-piră, — cerului numai jertva curată și adusă cu toată inima îi este plăcută. Nu e îndoită inima ta? nu e rănit sufletul tău? — N-o să te căiești nici o dată de a fi adus jertva aceasta?”.

Bodea înțelese vorbele tatălui săŭ, și copila cu mari ochi albaștri se reivi în gândul lui, dară el n-o vedea în oase și carne, ci ca pe o sfîntă perdută în alte lumi.

„Nu știe nimeni astă-zi care-i vor fi mâne îndemnurile inimii, — răspunse el, — Omul își ia hotărîrile după pornirile clipei, în care se află, eară virtutea bărbatului e stăpînirea de sine în statornicia voinței. Dar, — adăogă peste puțin, — mai am trei dile, ca să mă luminez”..

Trei ile lungi și petrecute în cucernică răs-gândire mai avea.

In timpul acestor zile el nu vedea de cât suferințele grele ale semenilor săi și primejdiile mari, de care eraŭ împresurați în fie-care clipă, își reamintea leșurile risipite pe câmp, stafiile încă viețuitoare, desfrâul desnădăjduirii, urgia vișcolului, și o adâncă jale îl cuprindea când se gândia la cei rămași âncă în poienele troienite, fără de adăpost și fără de hrană.

Scăpat prin o minunată potrivire a întâmplărilor din atâte primejdii, el își sopotia viața de acum nu ca urmare a celei de mai nainte, ci ca dar din prisos, pe care are să-l păstreze cu sfințenie pentru binele tuturora. Siluindu-se pe sine însu-și, el ajunsese să trăiăscă mai mult cu sufletul de cât cu trupul, nu mai doria nimic pentru sine, și ființa lui întreagă era străbătută de o senină și luminoasă fericire, când se gândia pe sine alergând în fruntea cetei sfinte și luptând fără de răgaz, ca să stîrpească răŭl și să ocrotească pe cei neajutorați.

„Cai! — le zicea el celor stăpâniți de ace-la-și gând, — cai să vă, căutați, căci prin mijlocul lumii înrăutățite numai călare se poate răsbi.

Vântul se potolise, norii se risipiseră, și-n noaptea zilei de a treia, când junii urcară-n luminișul tăcut, luna ear trecea pe cer înseninat și mai vârtos limpede răvărsându-și radele asupra zăpezilor scănteetoare.

Se adunaseră la mormântul lui Vineș patru-zeci de inși, toți călări. Cei-lalți se răsgânziseră fie pentru-că nu eraŭ în stare să stee nemâncați trei zile de a rândul, fie pentru-că nu puteaŭ să-și părăsească părinții.

„Descălecați și puneți mânile pe crucea de la căpătâiul mormântului”, — le zise Bodea puind mâna pe cruce.—Ei descălecară și se-ngrămădiră împregiurul crucii.

„Diceți după mine, — urmă el apoi. —Jur să mă leg frate de cruce, — să nu mă despart nici o dată de frații mei, — să n-am nici un gând ascuns în fața lor, — să răbd alăturea cu dînșii toate nevoile, — să intru dimpreună cu dînșii în foc și-n apă, — să mă supun fără de șovăire căpeteniei noastre, — să nu rîvnesc la averi lumești, — să nu cruț pe cei răi, — să ajut pe cei neputincioși, — să păzesc legea creștinească, — și să nu fac nimic fără de binecuvântarea preotului rînduit mie ca păstor sufletesc”.

Rostite cu glas tare, rar și răspicat de dînsul și repetate de dînșii într-un glas tare, vorbele răsunară departe în liniștea nopții geroase.

„Voința lui Dumnedeŭ să se împlinească!” — mai adăugă el.

„Deapururea sfîntă!” —răspunseră dînșii.

III.

Dragosloavele.

Umilit și rușinat, Bran era hotărît să urmeze drumul spre Capu-Coastei, dară cei mai mulți dintre puținii oameni, care mai rămăseseră la gropile deșerte, țineaŭ să se întoarcă cu merindea la vetrele lor. A fost dar nevoit să urce ear în poiene.

Muncit înse de gândul, că numai din vina lui Bodea a fost lăsat în voia sorții, el nu mai putea să se întoarcă la ai săi și în culmea Leaotei stătea cu inima îndoită, dacă e să se ducă la Cândeștii, care așteptaŭ sub Scărișoara, cu puținii ce mai eraŭ gata să-l urmeze, ori să treacă la Ursan, ca să-l iee și pe dînsul cu ai Iui.

Incercarea de a-l scăpa pe Bodea trebuia neapărat s-o facă: viața toată și-ar Ii făcut altfel mustrări amarnice.

Tot atât de amarnice i-ar fi fost înse mustrările și dacă încercarea, făcută în pripă, ar fi rămas și de astă-dată zadarnică. El coborî dar spre trecătoare, ca să iee înțelegere cu Ursan.

Lui Ursan nu-i era de loc să părăsească gura trecătorii.

Strîmtorați din vale, unde îndesuiala era mare și lipsa de hrană ajunsese nesuferită, fugarii făcuseră în două rânduri încercarea de a se în-toarce ear la lărgime, și Muntenii, mândri de a-i fi respins, țineaŭ morțiș să nu le lase drumul deschis.

Aflând dar, că n-a reușit încercarea de a închide strîmtoarea de la Capu-Coastei și că astfel nu mai aŭ nici un rost silințele lor, ei se turburară și luară lărmuind hotărîrea de a se întoarce și dînșii la vetrele lor.

„Mai bine puțini și inimoși decât mulți și cu gândul împărțit, — grăi Bran, care după cele petrecute în valea Riului Alb se temea mai mult de ai sei decât de dușmani. — Să vie numai cine vrea cu toată inima, ear cei-lalți să plece în știrea Domnului, ca să nu ne mai încurce”.

Dintre ai lui Bran și dintre ai lui Ursan împreună mai remăseră numai vre-o sută și treizeci de oameni, și nici măcar pe aceștia nu puteaŭ să-i iee pe toți cu dînșii.

Dacă, părăsind ei gura trecătorii, fugarii se întorceaŭ la locurile lor de mai nainte, ear era tăiat drumul între Păpușa și poienele Bucegilor și Ursan nu se mai putea întoarce cu ai săi.

Ei hotărîră dar, ca Mateiaș, un fel de Răciulete, om-mărunt, sprinten și isteț, să remâie.cu cinci-zeci de oameni de a supra strîmtorilor din vale, câ să țină trecerea deschisă.

„Mare nevoie n-ar fi de asta, — grăi Bran, — căci mă întorc eŭ aici în gura trecătorii și aici o să iernăm noi cu ajutorul lui Dumnezeŭ”.

Seara, când în luminișul bine adăpostit se por-nia încăierarea, Bran și Ursan eraŭ âncă tăbă-rîți în gura trecătorii luminate de focuri multe și mari de ai fi credut, că mii de oameni se încălzesc și frig berbeci la ele.

Cu toate aceste în revărsatul zorilor de zi, când ei se pregătiaŭ de plecare, fugarii ear se iviră prin apropiere.

Deși hotărîseră să părăsească gura trecătorii, le era peste putință să plece.

Ii apucase de odată o mânie oarbă, și nu e nimic mai sucit decât omul ajuns la îndârjire: le vede toate de a-ndoasălea și le face toate pe apucate.

Diceaŭ că pleacă, dar își mai făceaŭ de lucru; diceaâ că nu mai țin să-nchidă trecerea, dar săriaŭ cu toții ca mușcați de șarpe-n picioare îndată ce se ivia pe ici pe colo câte o barbă sbîrlită ieșind din dosul vre-unui brad bătrân.

și tocmai Bran cel atât de grăbit mai nainte era acum cel mai zăbavnic.

Ii era lui de Bodea, dar mai mult îi era de ai sei, pe care îi știa risipiți prin poiene, și cu cât mai mult se gândia, cu atât mai vîrtos se încredința, că nicăiri ei n-ar pută să petreacă iarna mai bine decât aici, în aceste văi strimte și adenci. Unii dintre dînșii își aveaŭ adăposturile parte în valea Rîușorului, parte din colo, la peștera cea mare, unde era coliba Părintelui Arie, bătrânul uitat de moarte, care nu se mai hrănia de cât cu rădăcini de ierburi. Ei nu puteaŭ să răsufle nici în aceste văi înfundate, dacă fugarii treceaŭ ear spre Capu-Coastei.

„Eu staŭ aici,—își zicea el îndărătnicit,—aici rămân, aici mor; pe aici nu mai trece nimeni câtă vreme mai răsuflu eu!”

„Da, da!—Plec, dară mă întorc!”—îi răspun-dea apoi lui Ursan, care de atâta timp nu-și mai văzŭse nevasta și copiii și zoria mereŭ pe ceilalți.

Pe la amiază-zi se pomeniră cu Bunea, care venise-n grabă mare cu Bradu și cu Vespe, ca să le aducă vestea despre cele petrecute în luminiș și despre întoarcerea Moroienilor la adăposturile de iarnă.

Acum nu-i mai trecea nimănui prin minte să zorească plecarea.

O bucurie ne mai pomenită îi cuprinse pe toți.

Li se prefăcuse de o dată toată firea, și fiecare se sîmția destoinic să țină pept cu zece.

„Ceea ce aŭ putut Moroienii putem și noi!”— strigară toți din toate părțile și pusără mâna pe topoare, ca să taie copaci, să-i răstoarne rân-duri-rânduri și să-nchidă trecătoarea.

In vreme-ce Mateiaș se coborî în vale, ca să închidă și el tot cu copaci răsturnați strîmtoarea despre Capu-Coastei și să urce apoi în deal, unde avea să stee de pază, buciumașii urcară-n poiene, ca să vestească lumea, că poate să pornească la vale.

„De, nu poate nimeni să știe azi cum aŭ să vie lucrurile mâne!” — elicea Bran, când Ursan zoria plecarea. — ți-e ușor ție, căci ai tei sunt bine adăpostiți”.

Așa aŭ trecut mai multe zile de a rândul, dar apoi aŭ și plecat peste două sute de inși spre Scărișoara, unde Candea nu mai avea decât vre-o șase-zeci de oameni.

Era tocmai în amurgul serii, când Mala s-a ivit cu calul la marginea zăvoiului și starostele pornise cu o seamă dintre oamenii lui la vale crezând, că-l va fi oprit cine-va pe îndrăznețul fugar.

Bran, Cândea și Ursair, care cunoșteaŭ acum locurile, nu mai umblară cu apucături piezișe, ca să-i sperie și să-i zăpăcească pe cei din vale, ci ținură toți oamenii strînși la un loc, ca să dee o lovitură sdravănă și hotărîtoare.

„Mulți, puțini, câți vor fi, — își ziceaŭ, — noi suntem mai tari decât dînșii”.

Sosiți dar la muchea surpâturii, ei se străcu-rară la stânga, pe drumul știut de Bran, până din jos de adăposturile de iarnă, apoi se adunară cu toții în dreptul cotiturii, unde valea se strîm-tează.

In jos valea se lărgea, și la dreapta văii se vedea și stânca piedișă, sub care se afla îngrăditura perdută-n dosul răchiților. Ar fi văzut, dacă n-ar fi fost prea târziŭ acum, chiar și pe Bodea depărtându-se în goana armăsarului, pre-cum și pe starostele, care plecase cu oamenii în urmărirea lui.

„Avem să-l luăm pe Bodea și să deșertăm gro-pile Scărișorenilor, — le zise Bran. — Dac-ar fi să nu-l găsim pe Bodea, ne alegem ostateci, pe care-i ducem cu noi și-i ținem pănă-ce nu ne vor fi adus pe Bodea. — Coborîm dar pe-nde-lete, pornim cu pas măsurat la deal și, ori-și-ce ar fi, nu ne risipim, ci rămânem umăr la umăr și nu lăsăm pe nimeni să treacă la vale. Dați cu toată puterea-n cine ar voi să vă lovească; împingeți înainte pe cine nu vrea să meargă; dar nu perdeți timpul gonind pe cei ce fug din calea noastră: avem să le facem toate iute și mai nainte de a le fi venit ajutor de la vale.— Om întreg fie-care! — Haida!”

„Cu voia lui Dumnezeŭ!”—îi răspunsără oamenii, și ceata porni încetul cu încetul prin pădurea deasă la vale.

Era foarte bine chibzuită rânduiala lui Bran, dar lucrurile nu ies totdeauna după cum le plă-nuiește omul.

Prin adăposturile de iarnă ale Scărișorenilor și prin colibile de pe sub coaste eraŭ îndesuite aproape două mii de suflete, și Muntenii aveaŭ în fața lor cel puțin șase sute de oameni destoinici de luptă, care mai aveaŭ destul timp, ca să se adune în fundul văii și să se pregătească.

Mai nainte de a fi coborît Muntenii în vale se stîrniră zăvorii cei mari și câte-va femei, prin-zând de veste, începură să fugă strigând în gura mare, dar nu la deal, ci, ca totdeauna, la vale.

„Mai răpede! — strigă Bran, care le spusese să umble cu pas măsurat.

Ca luată de un vîrtej se răscoli mulțimea îngrămădită în valea ângustă după-ce Muntenii se coborîră și se înșirară din coaste-n coaste. Femeile pornite la vale se-ntoarsără înapoi și, is-bindu-se-n cele ce veniaŭ în urma lor, se-n-vălmășiră de ai fi crezut, că se-ncșieră-n luptă pe moarte și pe viață. Nu mai știa nimeni în cotro s-apuce, și pădurile de dimpregiur răsunaŭ pline de vaietele spaimei. In fața lor înse Muntenii nu aveaŭ de cât pe zăvodii din ce în ce mai îndârjiți și afară din cale slabi, care se a-runcaŭ ca niște lupi hămisiți asupra lor și îi țineaŭ la tot pasul în loc, în cât ei numai cul-cându-i cu lovituri sdravene la pământ puteaŭ să înainteze. Mulțimea se îngrămădia sus, în dreptul surpăturii, în fața colibei lui Dragoslav și pe arăturile proaspete, călcând grâul de curând răsărit și umplând valea de o larmă sălbatică.

Deși mulți înse, oamenii aceștia nu eraŭ de, loc porniți spre luptă. Se apăraŭ cu îndârjire când se aflaŭ în strîmtorare și nu puteaŭ să scape nici cu fuga, nici prin supunere umilită, dar așa numai mânați de mânie nu se avântau. Slabi de nemâncare, prăpădiți de neliniște și rebegiți de frig, ei steteaŭ tremurând de frică și gata de a cădâ cu fața la pământ.

Le era destul să-i vadă pe Munteni pentru-ca să înțeleagă, că ei caută pe Bodea, care și la chip, și la port, și la purtare era la fel cu dînșii. Dragoslav se-mbărbătă dar, luă pe doi dintre ai săi cu dînsul și coborî cu pas măsurat, cu capul plecat și cu mânile pe pept spre dînșii, ca să le spună cum-va, că acela, pe care-l caută, se află mai la vale și că-l vor aduce.

și tot cu capul plecat și cu mânile la pept ste-teaŭ toți în fața Muntenilor, care se opriseră la depărtare de vre-o sută de pași și se uitaŭ cu un fel de mirare la fețele slabe și galbene și cu toate aseste pe ici pe colo foarte blajine și plăcute.

Ințelegerea era aproape peste putință. Muntenii vedeaŭ însă cu ochii supunerea celor ce le steteaŭ în față și din gesturile lui Dragoslav înțeleseră, că Bodea trăește și se află mai la vale, unde-va, și că e gata să meargă, ca să-l aducă.

„Binecuvântat să fie numele Domnului!” — grăi Bran ușurat. — Noi însă, — urmă apoi întorcân-du-se spre Ursan, — nu putem să așteptăm aici. In fie-care clipă poate să le vie ajutor din vale, și mult mă tem, că ei umblă să ne momească până ce nu le va fi sosit ajutorul. Să deșertăm dar gropile, să ne luăm pe cei mai chipeși ca ostateci și să așteptăm pe muchea surpăturii, de unde ni-e deschis drumul spre poiene”.

După purtările și după toată înfățișarea lui Dragoslav era om de frunte, deci unul dintre aceia, pe care aveaŭ să-l iee cu dînșii. Bran își dete dar silința să-l facă să înțeleagă, că el nu poate să plece, ci trebue să trimită pe alt cine-va.

Neputând să-l înțeleagă, Dragoslav voi să plece dimpreună cu cei doi soți ai săi.

„Ce ne mai perdem timpul!? — strigă Ursan. — Să-i legăm cot la cot, că vor înțelege ei, ce trebue să facă pentru-ca să scape”.

Câți-va dintre oameni ieșiră din rânduri și puseră mâna pe ei, ca să-i țină și să-i lege.

Vaietele se porniră din noŭ, și în mijlocul mulțimii adineaoară umilite se porni o mișcare năvalnică și se ridicară la început câte-va și apoi din ce în ce mai multe capete purtate cu îndărătnicie. O clipire din ochi a lui Dragoslav ori cea mai mică împotrivire a lui ar fi fost destul pentru-ca să-i sară cu toții într-ajutor; el se lăsa însă în voile celor ce voiaŭ să-l lege și-i îndemnă și pe cei-l-alți doi să remâie liniștiți.

Două femei tinere, înalte și cu deosebire trupeșe răsbiră acum făcându-și drum prin mulțimea sgomotoasă și înaintară cu pas țeapăn și cu capul ridicat spre Ursan, care începuse a-l lega pe Dragoslav cu o funie de teiŭ luată în pripă de la ni;te desagi.

Eraŭ Luda și Ringa, cele două mai mari dintre fiicele căpeteniei, surori — nu gemene, dar rupte din aceași bucată, de o potrivă la chip și la făptură, amândouă mândre, dar pline de cuviință, amândouă frumoase.

Bran rămase perdut în privirea fețelor albe și cam lungărețe și, fărmecat de privirea marilor ochi albaștri, făcu un pas spre ele.

Ele veniaŭ să-și ceară fie-care soțul și amândouă împreună părintele și ori să-și împlinească gândul, ori să rămâie și ele, căci acolo, unde e soțul, are să fie și soția, acolo unde e părintele, are să fie și copilul.

Dar mai avea Dragoslav o fată, a treia, cea mai mică, copila afară din cale gingașă: unde era ea? Mala unde era!? întrebaŭ toți, și nimeni nu putea să dee răspuns. O căutaŭ toți, și nimeni nu putea s-o găsească? O căuta muma ei, și nu era nicăiri, o căutaŭ surorile ei, o căutaŭ toți într-o neliniște din ce în ce mai neînțeleasă.

Bran se simția nemângâiat, că nu poate să le vorbească, ca să le întrebe ce caută, ce doresc, și nu-și putea închipui, că poate cine-va în lumea aceasta să nu voiască ceea-ce vor ele și să-și stăpânească dorința de a împlini dorințele lor.

Luda puse mâna pe funia de teiŭ și-și dete silința să împedece înodarea ei.

Ursan, ridicând ochii spre dînsa, se opri pe o clipă; îndărătnicit apoi, el strigă: „Legați-le și pe ele!”

„Asta nu! — grăi Bran făcând câți-va pași spre ele. — Oameni, care se daŭ de bună voie, nu se leagă: duceți-le și pe ele la deal, dar nu le legați de cât dacă n-ar fi voind să meargă”.

Or-și-cât de răpede s-ar fi urmat aceste una după alta, timpul trecea și-n fie-care clipă putea să sosească ajutorul din vale.

Pentru-ca Muntenii să nu rămâe strîmtorați la mijloc, el se-ntoarse spre dînșii, desfăcu șirul lăsând în el o spărtură de câți-va pași, apoi îi făcu mulțimii de Sorbi îngrămădite sub coaste semn să treacă prin deschizătură la vale.

Incet, cam cu frică și în silă, împingându-se unii pe alții înainte și pe ici pe colo cu fețele posomor]te se porniră fugarii la vale; dar în dată-ce câți-va trecură prin resuflătoarea ce li se deschisese, ei se revărsară furtunatic și se risipiră lărmuind în largul văii: din sus de Munteni rămaseră numai Dragoslav cu ginerii săi și cu fiicele sale, care steteaŭ nemișcate și cu capul în pept, ear ce-va mai departe muma ne-mângăiată, care tot își mai căuta fiica.

„Acum răpede la gropile cu bucate!—„strigă Bran, — și în vreme-ce Ursan urca ducând cu vre-o trei-zeci de oameni pe ostateci la deal, Scărișorenii se dusără la gropile numai de dînșii știute și începură să curățe frunzele risipite pe ele.

Fugarii nu steteaŭ înse nici ei în nepăsare.

Femeile se depărtaseră iute și fără sgomot la vale, și Ursan nu era âncă sosit la muchea sur-păturii când ele eraŭ trecute din colo de cotitură și-n fața Muntenilor se aflaŭ numai bărbații cu capetele claie, care se-nvîrtiaŭ nerăbdărori la un loc uitându-se mereŭ spre cotitură, de unde se așteptaŭ să le vie ajutor grabnic ori să-l aducă pe Bodea, pe care-l știaŭ în pază bună la cortul starostelui.

Tot spre cotitură se uita și Bran.

Deși se-ntunecase, era âncă destulă lumină, ca să poată urmări cu ochii mișcările lor.

In dată-ce simțiră că Muntenii iaŭ ce-va din gropile, împregiurul cărora se-ndesuiaŭ în grabă înfierbântată, ei deteră cu socoteală, că în gropi sunt grăunțe și se' înfierbântară și ei.

Nu mai era acum vorba să scape pe Dragoslav și pe ai lui, care tot scăpaŭ și fără de ajutorul lor după-ce-l aduceaŭ pe Bodea, ci în gropi era hrană, pe care dînșii n-o știuseră și pe care ceilalți începuseră s-o ducă depărtându-se gâfâind sub greutatea desagilor plini.

Câți-va dintre cei mal îndăsneți se avântară înainte și peste puțin se puseră cu toții în mișcare.

„La deal! la deal! — strigă Bran, care-se feria de încăierare. — Lăsați ce-a mai rămas și cu toții la deal!”

Ca o haită lihnită de foame se aruncară fugarii asupra gropilor, și pe când Muntenii se depărtaŭ încetul cu încetul la deal, la gropi se învultoriaŭ cei-lalți strivindu-se unii pe alții în opintirile lor ie a apuca fie-care câte ce-va.

Acum nu se mai gândia nimeni la Dragoslav și la ai lui, nici la Bodea, pe care-l așteptaseră cu nerăbdare.

„O să se potolească ei și-o să vie apoi, ca să ni-l aducă!” — grăi Ursan, și Muntenii se retraseră spre locul bine adăpostit, pe care și-l aleseseră rândul trecut.

IV

Rătăcirea

Singură și părăsită de toți!

Nu! — Singură da, dar nu părăsită.

Ii părăsise ea pe toți, se desfăcuse de noro-dul ei, se lepădase de frații și de surorile ei, fugise de la părinții ei, ca să se ducă cu el în lume, departe, unde nimeni nu-i mai știe.

Din clipa, în care l-a zărit stând perdut în ui-mire pe muchea surpăturii și ochii ei s-aŭ întâlnit în privire nesățioasă cu ai lui, ea n-a mai avut în mintea ei alt gând, nici în inima ei altă dorință de cât să-l vadă ear și mereŭ să-l vadă, să-i fie aproape și mereŭ aproape, să se tîrască după dînsul și să i se dee roabă pe vecie.

Trebuia să spună, c-a văzut oameni străini pe muchea surpăturii, și ea a tăcut. știa atât de bine, din câte primejdii a scăpat-o obștia, cât de mult s-a luptat și cât sânge a versat, ca s-o a-pere pe dînsa, cât a suferit și a răbdat, ca ea să poată trăi, toate le știa și i-a amăgit cu toate aceste pe cei ce-i deduseră și păziseră viața, căci numai pentru el mai avea dînsa inimă.

Seara, când frații ei aŭ pornit la deal, ea ruga pe Biez, stăpânul aspru și nemilos al întunecimilor, să ocrotească pe străinul învrăjmășit, ear în urmă, când l-a văzut pe Bodea prins și legat cot la cot, ea nu se bucura dimpreună cu ai săi, ci tremura pentru dînsul și urzia în năvalnice născociri scăparea lui.

O! câtă răsfățare sufletească și ce dulci chi-nuri îi întunecaŭ mintea când însoția tremurând în tot trupul pe femeile ce-l duceaŭ la staroste! — Cât de mult îi era desmerdat auzul, când a fost atins de vorbele rostite de dînsul! — Cât de per-dută era în fioroasa amorțire, când el o ducea atîrnată par-că de brațul lui.

Dile de beție necurmată și de-naiurită feri-cire aŭ fost acele, pe care ea le-a petrecut pregătind prin tainică uneltire scăparea lui.

Eară el, scăpat o dată, a lăsat-o la margine de drum și a trimis-o la muma ei.

și totu-și! — o, putere fără de seamăn, stăpână a toate covîrșitoare a omului, iubire, tu, care ești parte ruptă din dumnezeirei mai presus de tine nimic nu este; tu toate le acoperi: ea se uita în urma fugarului par-că abia acum s-ar fi dat pe față ființa lui cea dumnezeiască.

Da, el avea dreptate. Nici că era cu putință, ca el să nu aibă dreptate. Ea trebuia să se întoarcă la muma ei cât mai curend, pe cel mai scurt drum: așa a zis el; așa trebuia să facă.

Conștiința datoriei de oarbă supunere către părinți se redeșteptă cu o putere neînvinsă în sufletul ei, și ori-și-cât de mare ar fi fost durerea ei de a-l vede depărtăndu-se în întune-recul serii, ea era covîrșită de mulțumirea, că dorința lui o împlinește făcându-și datoria.

Da, el trebuia să se întoarcă la ai lui și ea trebuia să rămâie la ai săi: despărțiți trebuiaŭ să fie după cum despărțite eraŭ și neamurile lor.

Plânsul o-nnecă și lacrămile o podidiră, dar nu putea să-și dee seamă, dacă durerea de a-l fi perdut pe el ori bucuria de a se fi regăsit pe sine o face să plângă și ar fi voit, ca tot așa să plângă mereŭ.

Intorcându-se la deal, ea zări în depărtare câți-va călăreți, care goniaŭ la vale.

Zadarnică le era goana; — asta o știa dînsa.

Cu toate aceste, ea se-ntoarse ear la vale și coborî mergând înaintea lor pentru-ca nici măcar prin gând să nu le treacă a o bănui.

„Fetiță frumoasă și mult jingașă, — îi zise unul dintre călăreți domolindu-și calul în mersul lui, — nu cum-va al văzut gonind pe aici un călăreț ducând un odor ca tine la vale?”

„Aici, nu, — răspunse ea, — dar ce-va mai la deal treceaŭ amândoi duși de-un armăsar nestrunit în frâu”.

Călăreții goniră mai departe, eară ea se-n-toarse ear la deal și-și urmă drumul pitulându-se pe ici pe colo, pentru-ca nu cum-va cine-va, în-telnind-o-n cale, s-o-ntrebe, de unde vine atât de târziŭ.

Auzia sgomotul neobicinuit și vedea viua miș-care, desele-ngrămădiri și goana la deal și la vale, dar cu atât mai vîrtos se pitula. Nimeni nu știa mai bine decât dînsa, cum s-a stîrnit a-ceastă turburare în obștia alte dăți atât de liniștită.

Adevărul înfiorător l-a aflat numai înspre miezul nopții, când a sosit la adăposturile de iarnă ale Scărișorenilor.

„Ah! Malo, copil nenorocit, suflet răsleț și inimă istovita! — îi strigară femeile, care o cântaseră și-o așteptaŭ cu atâta nerăbdare. — Unde ai fost? cum te-ai perdut? pe unde ai rătăcit? — Aŭ venit oamenii de la munte și aŭ dus cu dînșii pe tatăl teŭ și pe muma ta, pe surorile tale și pe cumnații tei, ca să-i țină robi pănă-ce nu li se va da soțul lor, ear acesta a fugit, s-a dus călare pe un armăsar sălbatic!”

Copila stetea buimacă. Auzia vorbele, le înțelegea, dar mintea ei nu putea să le cuprindă înțelesul.

„Tatăl meŭ și muma mea, ziceți voi, — grăi dînsa,—dimpreună cu Luda și cu Ringa, surorile mele, și cu soții lor nu mai sunt aici?”

„Nu, nenorocito, nu!”

„Oamenii de la Munte i-aŭ dus?”

„Da, pe toți, și nu vor să ni-i mai dee până-ce nu le vom da pe soțul lor”

„Dar el nu mai e aici, — zise Mala cu glasul înecat, — a scăpat, a fugit”.

„Li-am spus-o, dar nu vor să creadă, și ni-aŭ trimis vorbă, că se vor întoarce mai mulți și ne vor ucide pe toți în grele chinuri, dacă nu le vom da omul”.

„O Biez, geroasă și cruntă Dumnezeire! — strigă Mala înfigându-și amândoue mânile în părul moale ca mătasea și galben ca aurul. — Strașnică e mânia ta, și cumplită ți-e pedeapsa! — Eată-me! Vezi copilul nelegiuit, vezi-l și lovește, lovește-l după asprimea dreptății tale. — Ah! vai mie și vai! — Părăsită să pier de toți în pustiuri pururea nestrăbătute de oameni, să mă stîng sleită de foame și arsă de sete mistuitoare și fiarele să-mi sfîșie trupul, și păserile cerului să-mi scoată ochii cu ghiarele lor și albe să-mi remăie oasele risipite pe câmpuri. Spaima să le fiiŭ în veci copiilor ispitiți a-și nesocoti datoriile către părinți”.

„Sărmană copilă! — strigără femeile. — Stepă-nește-ți durerea.

„Ascultați, oamenii! —urmă ea. — Să știți voi și să le spuneți copiilor voștri, pentru ca să le spună și ei copiilor lor și să se știe cât vor mai trăi oameni pe pământ, că pe tînărul acela eŭ l-am scăpat, eŭ, fiica lui Dragoslav, căpetenia voastră dusă în robie. — Chiar eŭ, nu alt cine-va,—ha-hahaha!” adăugă smulgându-și perul ca ieșită din fire.

„Sărmana copilă, — ziseră cei adunați împre-giurul ei, — durerea i-a turburat mințile. — ți-neți-o, căci în desnădăjduirea ei ar fi în stare să se sfîșie ea însă-și pe sine”.

Luată cu gingășia înduioșării femeiești și dusă frumușel în coliba rămasă pustie, ea căzu într-un fel de leșin și se lăsă-n voile babelor, care primisără sarcina de a priveghia la căpătâiul ei.

Numai din când în când mai rostia ca vorbind într-aiurea vor-bele.

„O Biez, o Biez! întunecată și geroasă îți este ființa!”

Tocmai târziŭ, în răvărsatul zorilor de zi ea se ridică puțin și ascultă cu luare a minte.

„Du-te la muma ta! — mi-a zis el, — grăi dînsa. — Ori-și-unde ar fi, trebue să-i găsesc, trebue, trebue!”

Ridicându-se apoi, se furișă tiptil din colibă și urcă sprintenă ca o căprioară coasta pănă la muchea surpăturii.

Ii era croit de natură drumul, căci atât la dreapta, cât și la stânga terenul cădea în pantă răpede și n-avea de cât să țină spinarea plaiului, ca să ajungă în poienele largi. Peste cât-va timp ea dete de focurile âncă nestinse, la care ei petrecuseră noaptea. Ce-va ce-va mai nainte dac-ar fi plecat, i-ar fi găsit âncă aici.

Ea își iuți pasul, ca să-i ajungă.

Pretutindeni pe unde trecea se vedeaŭ prin desișul pădurii de brad urmele lor, ici o craca ruptă ori îndoită, colo bureți căleați în picioare și ear mai departe urme adânc călcate în putre-giul, peste care trecuseră. Nu, ea nu putea să rătăcească, trebuia neapărat să-i ajungă!

Incurând înse ea fu nevoită să-și mai încetinească mersul. O dureaŭ toate încheeturile, îi tremuraŭ picioarele, și nu mai avea, par-că, des-tul aier.

„Nu mai pot,—își zise ea în cele din urmă și se așeză pe un trunchiŭ resturnat de vânt, ca să mai resufle. —Nu mai pot, — urmă, — eară ei merg înainte și se depărtează”.

Abia acum o cuprinse groaza.

Vezându-se așa singură în mijlocul codrului des și nemărginit, se simția pierdută și fără de nici o nădejde de scăpare. Auzia, par-că, de ici de colo fâșiitul frunzișului și vedea fiarele urcând din hârtoapele întunecoase.

„Ah! înfiorătoare e singuretatea în pustiurile largi,—grăi dînsa,— dar âncă mai înfiorătoare e în mijlocul codrului des și întunecat”.

Ea plecă răpede înainte, ca să nu stee așa singură într-un loc.

Un sîmțământ de sfială religioasă o cuprinse când ieși din brădet și dete-n pădurea de fagi bătrâni, groși și înalți. Trecea par-că printre stîlpii unei zidiri mărețe, și fășiitul frunzelor uscate, pe care călca, răsuna departe în liniștea sărbătorească a codrului.

Soarele răsărise de mult și se înălța mereŭ pe cerul senin, dar radele lui numai pe ici pe colo străbateaŭ printre frunzele ce cădeaŭ mereŭ scuturate de o adiere ușoară.

Tocmai pe la amează-zi se ivi în fața ei zarea luminișului apropiat. Era largul poienelor, de care se apropia, și, urcând, par-că o lume străbătută de un soare ne mai pomenit i se deschidea.

„Ah! — strigă dînsa încântată și cu ochii plini de lacrămi când ieși la marginea codrului,—aici e raiul, în care și-a petrecut el copilăria!”

Era ziua frumoasă, pe care Bodea o petrecuse la casele părăsite, frumoasă acolo, dar de o cerească seninătate aici în poienele Iezerului.

Departe și tot mai departe se întindea câmpia văluroasă și-n sus și tot mai în sus se urcaŭ culmile acoperite cu iarbă netedă și bătute de un soare dulce. La dreapta era valea adencă, ear din colo se ridicaŭ înălțimile stâncoase ale Bucegilor. Inainte se vedea culmea Păpușei. La stânga poienele se ridicaŭ de la Scărișoara până-n Viștea.

Ear înapoi ochiul străbătea de a lungul văi-lor din ce în ce mai largi până la șesul nemăr-git și tăiat pe ici pe colo de luciul apelor bătute de soare.

„O, Bog! stăpâne al luminilor și al căldurii dătătoare de viată, — grăi Mala ridicându-și ochii spre cerul senin. — Tu le naști și le ții toate; tu înveselești inimile; tu ești mângăerea celor desnădăjduiți! — fii-mi și mie povață și du-mă la ai mei, ca să te lăudăm cu toții împreună!”

Aici în poienele ierboase nici o urmă nu mai arăta drumul, pe care-l trecuseră cei urmăriți de dînsa, și copila sta desnădăjduită și nu mai știa în cotro se apuce.

Cunoscători ai poienelor, Muntenii coborîseră la stânga și trecuseră, rîul, ca să ocolească Păpușa și să apuce spre trecătoarea, unde Bran îl lăsase pe Mateiaș cu o parte din oamenii lui.

Temându-se de păduri, Mala a ținut plaiul ce trece printre isvoarele rîurilor și s-a depărtat din ce în ce mai mult spre valea Rîușorului. Nu mai era numai dorința de a găsi pe părinții ei ceea-ce o mâna înnainte, ci totodată și mulțumirea de a merge și de a respira aierul curat.

„Ah! fericiți cei ce-și petrec viața aici!”—își tiise ea înviorată și ca un copil resfățat alergă la vale când zări prima stână. Acum înse stâna era părăsită și părăsite eraŭ și colibile înșirate la marginea pădurii.

Urmând șirul colibilor, ea coborî încetul cu încetul la stânga și pe-nsărate drumul i se înfundă de-asupra Peșterei, unde Părintele Arie-și avea coliba săpată pe jumătate în stâncă. Nu-i mai rămânea acum decât ori să se întoarcă înapoi, ori să se coboare în prăpastia adâncă, de unde străbătea la dînsa vuietul unui rîu ce se isbia-n curgerea lui din stâncă-n stâncă.

Dar unde să se coboare!? — Ce era acolo jos, în adîncimea întunecoasă? Cum să se avânte ea acum, pe-ntunerec?

Ea luă hotărîrea de a petrece noaptea adăpostită într-una din colibile de curând părăsite și începù să adune de pe ici de pe colo crăci risipite, ca să le îngrămădească și să închidă cu ele intrarea colibii.

De o dată ea se opri.

Pe dealul din față, din colo de valea strîmtă, un păstor cânta din fluier doina cea duioasă și trăgănată, care resuna ca o plângere senină prin vuietul rîului, eară în adâncimea mai nainte întunecată se aprinsese un foc, a căruia zare roșiatică străbătea departe printre crăcile în parte desfrunzite ale copacilor. Peste puțin re-sună buciumul de rugăciune — lin și rar cadențat și fluerul încetă, dar din depărtare se auzi alt bucium și ear altul și altul, multe buciume risipite prin adâncimile văilor sunaŭ lin și rar cadențat, unele mai pe aproape, altele mai de de-departe, ear altele de la depărtări nemăsurate.

Copila-și opri răsuflarea, ca să audă bine, și rămase timp îndelungat într-un fel de stare extatică, apoi se avântă orbiș la vale spre lumina roșiatică.

Om năzuiește spre om, și om la om se trage!

Peste puțin înse ear se-ntoarse în poiană. Era peste putință, ca om viețuitor să coboare stânca ce se lăsa ca un zid uriaș spre adîncimea străbătută de ‘lumină. Trebuia să-și caute alt drum, altul și ear altul și altul: alerga ca gonită de ființe nevăzute de ici până colo; dară ori-și-unde încerca coborîrea, prăpastie fără de fund se deschidea la picioarele ei.

Alunecând în cele din urmă, ea căzu tîrîș la vale și rămase de asupra unui colț, de unde nu mai putea nici să coboare, nici să urce, dar putea să vadă.

Fantastică și miraculoasă feerie!

Jos, sub coasta din față, se vedea gura pe-șterei luminate de o mulțime de făclii de ceară. La dreapta și la stânga intrării ardea cu pară roșiatică rășina, care umplea văzduhul de un plăcut miros. Ear înlăuntrul peșterei, în fața unui altar cioplit din piatră albă și între stalactitele strălucitoare, stetea cu mânile ridicate spre cer Părintele Arie, bătrânul cu plete lungi și cu lungă și îngălbenită barbă, și se închina clătinându-și din când în când trupul înalt și șubred.

Văzute prin umeădul aier al nopții liniștite, toate se presentaŭ în dimensiuni exagerate, și preotul părea un uriaș privit de la mare depărtare sub o boltă colosală.

„O, Bog, învins-ai stăpânirea întunecimilor, și fie-care făclie aprinsă mărturisește puterea ta. — Ajută-mă și pe mine! — ajută-mă!” — strigă ea gata de a se arunca cu ochii închiși în adâncime.

In zadar însă! — Nimic nu covîrșește grija pentru păstrarea vieții, și ea nu putea să facă un singur pas nici înainte, nici înapoi fără-ca să-și pună viața în primejdie.

Acolo, de-asupra colțului, trebuia să-și petreacă noaptea, acolo era osândită să stee până-ce lu-mina zilei nu-i va fi lămurit calea.

Unul câte unul încetară buciumele, una câte una se stinseră făcliile, și nu mai rămase-n tăcerea fioroasă a nopții alt semn de viață omenească de cât cele două focuri de reșină.

Pe la miezul nopții se porni vântul cel aspru și de o dată se ridică din adâncimile pururea umede ceața buratică ce-n râvărsatul zorilor de zi-l cuprinsese, pe Bodea departe, la marginea șesului.

„Am să pier aici, aici am să pier, neștiută de nimeni am să mă stîng! — grăi Mala când fulgii de zăpadă începură să-i taie obrajii cei fragezi.— Ah! ce ger cumplit, ce cumplită vijelie!

și tot mai deși isbiaŭ în fața ei fulgii cernuți de vântul iute, tot mai rară era răsuflarea copilei, tot mai încet bătea inima ei, tot mai țepene i se făceaŭ membrele resbite de umezeala ge-ruită, tot mai alinat prin dulce ațipire îi era sufletul.

Nu! ea nu mai putea să rămâi e de-asupra colțului: nu mai era în stare să se ție și nu mai avea de ce să-și încordeze cele din urmă, puteri.

Un țipăt râsbi prin furia vijeliei, și ea se răsturnă și lunecă de pe colț căzând din ce în ce mai răpede la vale spre adâncimea prăpăstiei.

„Sub paza ta, Doamne, e toată suflarea, — grăia Părintele Arie urmându-și rugăciunea, — ceartă, stăpâne, și înspăimîntă pe păcătoși prin urgia cerească, dar nu pierde zidirea ta căci nu e nimeni, care, văzând lumina, nu aleargă la tine. Indură-te, Impărate, iartă, Părinte, și ocrotește, Atotputernice!”

El tresări ca lovit de fulger.

Auzise un glas de femee, un țipăt de om ce-și vede moartea. Era peste putință! — acum și aici era peste putință! și totu-și un bolovan clătinat din locul lui se pusese-n mișcare și, ros-togolindu-se la vale, se isbi-n alt bolovan, și acesta, lovindu-se-n ear altul, îl porni și pe el. Câte-va clipe aŭ fost destul pentru-ca-ntreaga coastă să se pornească la vale cu un vuiet par-că-ntregul munte se surpă.

V.

Patima.

„și ce voiești acum să faci?” — întrebă Părintele Luca îngândurat când Bodea se-ntoarse de la mormântul lui Vineș în fruntea cetei sfinte.

„Intreabă-mă, cum am să încep, — răspunse tî-nărul, — căci multe sunt afară din cale ce am să fac și toate vor să fie făcute cât mai curând”.

„Dar drumurile sunt troienite, — întimpină pre-otul, — și nimeni de aici înainte nu se urnește din locul, unde l-a prins vișcolul”.

„Tocmai de aceea noue toate drumurile, ne sunt mai deschise decât ori-și-când, — grăi Bodea. — Acum avem să trecem în mers spornic de a lungul văilor, ca să vedem, pe unde ce este, și să ne alegem locuri de arătură pentru primăvară și strîmtori de apărare. Acum putem mai bine decât ori-și-când să cutreierăm poienele și să ne-nfrățim, să ne adunăm cai și să facem pentru fie-care rost de arc și de suliță. Acum răsbim mai ușor decât ori-și-când la gropile de bucate. In luptă necurmată cu urgia iernii și cu fiarele codrilor avem să ne oțerim pentru lupta ce vom avă să purtăm la primăvară cu oamenii înrăiți. N-are să treacă nici o zi fără-ca să săvîrșim o faptă grea, pentru-ca ochii tuturora să fie mereŭ îndreptați asupra noastră și noi înși-ne să ne sîmțim fie-care om în putere, gata de a da pept cu zece. — Scoate-vom, dacă nu vom avea altă sarcină, urșii din visuinile lor și vom stîrpi haitele de lupi, vom repune mistreții colțați, cerbii mândri și zimbrii fioroși pentru-ca ușoară să ne pară lupta cu oamenii și voioși să intrăm în ea”.

Cu mulțumire și cu luare a minte din ce în ce mai încordată asculta preotul, căci mare podoabă e bărbăția omului ce-nfruntă toate primejdiile și cel ce vorbia îi era fiiu; dar inima lui era îndoită și gândul lui neîmpăcat.

„Dară lui Dumnezeŭ nu îi este plăcută vărsarea de sânge și siluirea nemiloasă, — grăi dînsul cu jumătate de gură.

„Măsura iubirii este mânia cătră cei răsvră-tiți, — răspunse Bodea, — și dacă ne iubește Dum-nezeŭ pe toți, îi este plăcută certarea celor ce tuturora ne fac viața amară. — El îi lovește prin brațele noastre. — Ve plângeți, — urmă el peste puțin, — că nu mai aveți sare. — Copiii lâncezesc la sînurile mumelor, care seacă și se sleiesc; răniți! zac în nesimțire; bărbați în putere umblă istoviți de ici până colo; toți tângim înscârbiți de hrana sarbedă, căci luni de zile aŭ trecut de când Muntenii din poienele Teșilei n-aŭ mai putut să treacă valea spre poienele Bucegilor, ca să ne aducă sare. E ori nu cu voia lui Dumne-zeŭ să resbim și să strivim fără de milă pe cei ce vor fi voind să ne taie drumul? Nu oare și pentru noi a pus Părintele tuturora sarea acolo, unde este îngrămădită?!”

„Cu voia lui este! — „grăi preotul, — și sub paza lui să vâ întoarceți.”

Un singur om știa drumul spre straturile de sare, neastâmpăratul Răciulete, ear Răciulete, deși om mititel, avea nevastă și copii și n-avea ce să caute în mijlocul cetei sfinte.

„O să merg în coada ei, — grăi Răciulete, — călare pe un măgar, dar tot eŭ o să-i duc după cum știŭ eŭ, și e bine să fie și un om cu minte între atâte capete înfierbântate”.

și-a adunat Răciulete toți măgarii, ca să-i în-carce bine și să iee sarcina de la călărași.

„O să fugă mai ușor, — zise eh —când vor da față cu dușmanul”.

Ceata era de curând plecată și apucase pe lân-gă adăposturile Moroienilor la dreapta când Ursan și Cândea se-ntorceaŭ cu soții lor de la stânga.

Vișcolul îi apucase la gura trecătorii, unde se întorseseră cu Bran, și-i ținuse timp de două zile închiși în colibi făcute-n pripă. Plecând a treia zi, dupe ce s-a limpezit cerul, ei aŭ înaintat cu anevoia. Pe muchi era, ce-i drept, puțină zăpadă, dară prin văi și pe la locurile mai adăpostite vișcolul îngrămăzise nămeți, prin care numai cu mare băgare de seamă putuseră să resbească. Deși-și petreceaŭ viața la munte, nu era între dînșii nici unul, care a umblat și-n timp de iarnă prin poiene și eraŭ cuprinși cu toții de sîmțementul, c-aŭ săvîrșit o faptă grea și rară în felul ei trecend de-a curmezișa poienele și coborînd coastele-mpădurite. Ei isbuc-niră dar în chiote de veselie când fumurile a-dăposturilor de iarnă se iviră în fața lor, și greŭ îi apăsa gândul, că zădarnică li-a fost încercarea de a-l găsi pe Bodea.

Mare le era dar mirarea și viuă bucuria când aflară, că s-a întors Bodea, viuă bucuria, dar, dacă așa era, o mare nedreptate s-a făcut.

Nu putea Ursan, nu Părintele Luca și nu mai ales maica Preuteasă să se împace cu gândul, că Dragoslav stă ținut în robie în vreme-ce Bodea umblă făcându-și voile și bucurându-se după pornirile inimii lui de viață.

Ba era chiar mai mult.

Impins de un gând nemărturisit, Bran a des-părțit pe soți de soții, pe părinte de copii și a oprit la sine pe Dragoslav și pe ginerii lui, ear pe Luda și pe Ringa le-a dat dimpreună cu muma lor în paza lui Mateiaș, care le-a dus departe în strîmtoarea adâncă a văii, pe care o înfundase cu copaci tăiați de pe coastă și răsturnați de a valma unii peste alții.

„Cu atât mai vîrtos li se va urî viața, — zicea el, — și cu atât mai curând vor stărui, ca starostele, despre care ne vorbesc mereŭ în graiul lor neînțeles, să ni-l trimită pe Bodea”.

Acolo dar, în fundul prăpăstiei încungiurate de înalte ziduri de stâncă, pe țărmurul ângust al rîului ce se varsă cu vuiet fioros peste bolovani, bine adăpostite și bine îngrijite, dar departe de soții lor și sub pază bună își petreceaŭ dilele cele două fiice ale lui Dragoslav, Dragos-lavele pănă-n ziua de azi neuitate.

Dragoslav și ginerii lui steteaŭ cu capul ple-cat și cu mânile încrucișate pe pept. Eraŭ robi, și viața robului e dar din mâna stăpânului. Avut-aŭ și ei robi și aŭ făcut ceea ce aŭ voit cu ei: eraŭ mulțumiți, că li se dă hrană și că nu sunt supuși la munci grele, dar nădejdea de scăpare și-o perdusără după-ce aŭ aflat, că Bodea a fugit”

Eară Bran coboria din când în când în vale‘ ca să vadă cum s-aŭ adăpostit Muntenii în valea Rîușorului, pe Orăți și pe rîu la vale, și să se încredințeze, dacă Dragoslavele sunt ori nu bine adăpostite și bine îngrijite și dacă e ori nu mă răŭ treaz Mateiaș, paznicul mărunt și sprinten

Dragoslavele înse nu steteaŭ cu capul plecat și cu mânile încrucișate pe pept, ci se țineaŭ drept și se uitaŭ din sus în jos la paznicul lor. Mai ales Ringa, sora mai tîneră și din fire mai pornită spre plăceri, qhua toată o petrecea ispitind mai pe unul, mai pe altul, ca să afle tainele frumosului graiŭ al păzitorilor ei pentru-ca să le poată porunci mai ușor. și, rostite de dînsa, vorbele sunaŭ atât de frumos, încât Ma-teiaș era gata să sară și-n foc, și-n apă când le aucjia, — era Mateiaș, ba chiar și Bran, omul chibzuit, care nici o dată nu se aventa.

Ear femea vede și cu ochii închiși ceea ce o atinge în firea ei femeiasca. Din clipa, în care l-a văzut Pe Bran, Ringa a sîmțit, că nu poate să-i fie roabă acestui om, ear în timpul lungului drum, pe care l-aiî făcut până la gura trecătorii simțământul acesta s-a lămurit din ce în ce mai mult. știa dînsa gândul nemărturisit, care-l împinsese s-o trimită în fundul prăpăstiei și-l aducea mereŭ, fie senin, fie vijelie, din deal la vale, și din zi în zi tot mai mult se încredința, că poate să-i scape toți, poate ea, dacă e vicleană și ageră.

Cu focul înse nu poate nimeni să se joace fără ca să șe ardă, șt foc e slăbiciunea omenească. Pornire ușoară și ne băgată în seamă, ea se întinde ca o plăcută dogoreală în sufletul ferit de griji și crește năvalnic până ce n-ajunge patimă oarbă, dacă n-o înăbușim cu îndărătnicie bărbătească.

Puținele zile, care aŭ trecut de la sosirea lor în gura trecătorii până la întoarcerea lui Bodea cu poverile de sare, aŭ fost destul timp pentru-ca Ringa să-și peardă toată viclenia.

Putea, ce-i drept, să-i scape pe toți, dar ea însă-și nu mai scăpa.

Uitându-se în ochii lui, care se-ntunecaŭ sub privirea ei îndrăzneață, i se păruse, că e lucru ușor și foarte apropiat să-l vadă făcând tot ceea ce voiește dînsa, și avea dreptate căci tot așa se gândia și el. Nu era om în gândul lui femea, care trebue să stee tot-dea-una la o parte, să tacă totdeauna și să fie mereŭ gata a intra în voile bărbatului.

Foarte în curând înse el și-a schimbat gândurile.

„Nu, — a zis Părintele Ilie când i-a vorbit despre robii săi. — Asta la noi nu se poate: robi singur împăratul ceresc poate să aibă”.

și Bran era destul de chibzuit, ca să le înțeleagă și cele-lalte. Da, nu rob îi era Dragoslav, ci oaspe, tot oaspeți îi eraŭ și ginerii lui, și el nu trebuia să scape din vedere, că toți îl văzși-i judecă faptele.

Dureroasă îi era deșteptarea și se căia, c-a despărțit pe soț de soție; dar omul tare se sîmte bine numai purtând sarcini grele, și Bran ținea să nu mărturisească nimănui, că s-a pripit și că este greŭ să-și stăpânească firea năvalnică.

El venia pe la Dragoslave, dar se apropia de ele numai cu binevoitoare cuviință și în deosebi pe Ringa, cea mai tînără dintre ele, o ținea la potrivită depărtare.

Văzând lucrurile după deprinderile lumii, în care crescuse, Ringa nu era în stare să înțeleagă stăpânirea de sine. Ea știa, că omul trăește pentru-ca să se bucure de viață gustând plăcerile ei și că cel mai tare stăpânește pe cel mai slab, și ori îl dă la o parte, ori și-l supune, dar nu înțelegea, cum și de ce omul să se stăpânească pe sine, să-și pună însu-și frâu, să rabde din propriul săŭ îndemn, să se lipsească de mulțumiri, pe care nimeni nu i le poate lua. Se așteptase, ca omul acesta să se folosească de puterea lui și era gata să-i zică: „Fă-mi silă, că-mi ești stăpân!”, ear acum numai cu sfială își mai putea ridica ochii spre dînsul. Abia târziŭ și-a dat seamă, că e stăpânit și el de lumea, în mijlocul căreia trăiește, și a rămas cuprinsă de mirare în fața acestei lumi, în care oamenii nu se stăpânesc, unii pe alții, ci se ajută între dînșii în stăpânirea de sine.

Diminețile și serile, când buciumele sunaŭ de rugăciune și Muntenii se lăsaŭ în genunchi și steteaŭ cu capetele plecate, rămânea și dînsa cu capul plecat și cu brațele încrucișate pe pept, își opria răsuflarea și sîmția, că un lucru mare se petrece în inimile tuturora. Firea ei năvalnică se potolia ca prin farmec, și sbuciumările vii ale sufletului ei se perdeaŭ într-o dulce durere, durerea omului ce se răpune însu-și pe sine.

Ar fi avut dar Bran îndoite cuvinte de a se bucura, înse nu putea să se bucure când i-a venit vestea despre întoarcerea lui Bodea, și âncă mai puțin putea să se bucure Ringa când i s-a spus, că pot să se întoarcă cu toții la ai lor.

„De ce!?— zicea dînsa, — dacă ne sînțim cu toții atât de bine aici, de ce să ne mai întoar-cem? Sunt atât de frumoase zidurile de stâncă ce ne încungiură, e atât de plăcut vîjiitul rîu-lui, și oamenii sunt atât de buni: prea o să ne pară aiurea urîtă viața”.

„Nu am zis, că trebue, ci numai că puteți să plecați,” —grăi Bran, muiat și el de înduioșarea ei.

Vorba nu era înse, dacă dînsa voiește ori ni să se întoarcă, ci dacă Dragoslav și ginere-săŭ voiesc ori nu s-o iee, ear acestora li se urîse de singurătate.

Doue zile-n urmă Bodea a sosit și el însu-și în fruntea cetei la gura trecătorii.

Văile se porniseră la deal când ceata de călăreți s-a ivit pe coasta acoperită de zăpadă.

Intreagă ceată de călăreți înarmați cu arcuri și cu suliți lungi, toți cu pene de vultur în căciulile albe și îmbrăcați în cojoace scurte, — lucru ne mai vecjut, de ne crezut! — și Muntenii urcaŭ gâfâind și ștergându-și sudorile, se adunaŭ din toate părțile, ca să vadă și să nu se mai îndoiască.

Ear Răciulete, care venia-n coada cetei călare pe cel mai chipeș dintre măgarii de povară, îi opria pe toți din drum, ca să le șoptească o vorbă la ureche.

„Ăștia nu mai fug, — zicea el — i-am văzut eŭ cum știŭ să pună pe alții pe fugă”.

Bran sta și el și se uita ca la un fel de mi-nune.

Era Bodea tînărul, care ședea călare pe armăsarul negru și-și ținea buzduganul strălucitor redămat de umăr, el era, dar cu desăvîrșire alt-om, slab afară din cale, cu ochii înageriți, cu trăsăturile feței mai aspre, oare-cum rupt în toate mișcările, bărbat în putere, ca să te simți însu-ți mai om stând față-n față cu el.

„Binecuvântat să fie numele Domnului!”— grăi dînsul făcând câți-va pași spre ceata mândră.

Bodea n-ajunse să-i dee răspuns, căci Frățior, armăsarul cu coamă creață, îl sgudui oprindu-șe năprasnic în loc, își ridică capul purtat cu fală, își deschise marii ochi plini de văpaie, necheză o dată de răsunară văile, apoi se aruncg în câte-va sărituri mari spre Dragoslav, care stătea la o parte.

„A! Vuc armăsarul meŭ, scumpul meŭ odor!” stigă bătrânul perdut cu desăvîrșire în uimire’.

Bodea strînse freul și se dete puțin înapoi.

„E al tău armăsarul acesta?”—îl întrebă grăind în limba lui.

„Tu vezi, — îi zise bătrânul din nou uimit. — El însu-și mărturisește. Al meŭ e. L-am luat în luptă grea de la una din căpeteniile Chazarilor. și căzăresc e și buzduganul din mâna ta!

„Chazari se zic dar cetele de călăreți, care staŭ cu corturile lor pe șes?

„Sunt Volgari, —răspirase bătrânul,— Volgari goniți și ei, ca noi, de Chazari și strîmtorați azi între Avari și Chazari.—Mult, vai, am avut să luptăm noi și cu unii, și cu alții, și armăsarul acesta, dac-ar ști să vorbească, ți-ar pută spune, prin câte vărsări de sânge am trecut amândoi, ca să ne scăpăm unul pe altul.”

Bodea se uită lung la el, la fața lui cea albă, la oichii lui albaștri, la barba cea încărunțită, la pletele lui încâlcite, lung și din ce în ce mai îndurerat se uită la el.

Da, omul acesta era tatăl ei și dînsa era fiica lui, adevârata lui fiică și se afla, poate, acolo jos în fundul prăpăstiei, la Dragoslave. înspăimântătoare patimă! Ea, fiica, orbită de porniri mistuitoare, a furat cel mai scump odor al părintelui, ca să-l dee unui străin, pe care o singură dată l-a putut vede. — Atunci și o singură dată!

„Nu! — își zise el, —nu vroiesc să știŭ nimic. — Strivit să fiu, dar nimic nu vroiesc să știu!”

El descălecă, se uită lung și suspinând din adânc la armăsar, apoi luă frâul și-l aruncă cu ochii închiși spre Dragoslav.

„Ia-ți calul, —îi zise cu glas înecat de muncile stăpânirii de sine. — E-ai luat în luptă grea și dreaptă, și se cuvine să-l stăpânești.”

Bătrânul făcu înviorat un pas înainte, dar apoi se opri, se dete un pas înapoi și ear se opri.

„Nu! — grăi dînsul eŭ ochii plini de lacrămi.— Eŭ nu mai pot să-l încalec după-ce l-am văzut încălecat de tine. — Ia-l! ți-l daŭ! — Te rog să-l iai!— Lasă ochilor mei mângâierea de a-l vede purtându-te pe tine!”

Bodea rămase cu ochii țintiți la pământ, nemișcat și mut.

Nu! nimic nu mai vrea să știe!

VI.

Deșteptarea

Rece ca sloiul de gheață, strivit, sângerat și căcjut în lâncezeala deplinei nesimțiri era trupul fraged, pe care Părintele Arie l-a ridicat de pe bolovanii surpați, l-a-dus pe brațele sale șubrede în colibă și l-a așezat încetinel pe culcușul de mușchiu. Nici un gemet, nici un suspin, nici o râsuflare mai grea, nici cel mai mic semn de durere nu turbura liniștea senină ce se oglindia în fața luminată de opaiețul atîrnat de asupra ei.

Preotul se plecă spre ea, ca s-o vadă bine apoi se dete oare-cum fricos înapoi.

Se temea par-că să creadă, că e om în aievea ceea ce vede cu ochii lui.

Nu, așa ce-va nu mai văzuse încă în lunga lui viață.

Frumoasă cum numai pe ângerii Domnului și i-ar fi putut închipui, ea avea ce-va deiponic în gura ei mică și cărnoasă și în buzele puțin întoarse.

Cum a ajuns ea aici chiar acum în miez de noapte și pe acest vișcol cumplit!?

El se lăsă în genuchi, își opri răsuflarea, plecă urechea și ascultă cu luare aminte.

Ea răsufla.

La dreapta lui era jeraticul învelit în cenușă și acoperit cu un țest mare, dar afară vuia viș-colul și în colibă era frig.

„Nimic nu se întâmplă fără de voia ta, Doamne; tu dai și viață, și moarte,”—grăi dînsul, apoi luă blana de urs ce zăcea lângă țest și-o acoperi pe copilă.

Trebuia să spele rănile, să-i frece tîmplele și să-i dee o băutură întăritoare după ce-și va fi venit în fire

Se duse dar la desagii de ierburi, alese și dintre flori, și dintre rădăcini pe cele mai cu vîrtute și le puse într-un vas de lut, apoi turnă peste ele apă curată, ridică țestul și așeză vasul în spuză.

Copila zăcea âncă tot în nesimțire.

El iar se lăsă în genuchi și puse mâna lui uscată pe fruntea ei cea rotundă și gingașă, închise ochii, își concentră voința și șopti vor-bele: Voi sufletelor curate, unelte ale lui Dumnezeŭ, veniți și mă ajutați cu tainica voastră putere să daŭ acestui trup căldură din căldura inimii mele pentru-ca sufletul să nu-l părăsească nemângâiat. Punte de trecere să fie brațul meŭ și mâna mea verigă de lanț ce leagă două inimi!

Viindu-și încetul cu încetul în simțiri, Mala nu putea să-și dee seamă despre cele petrecute. Iși aducea aminte de babele, care o duseseră în colibă, dar nu se putea dumiri, dacă a făcut în aievea, ori a visat numai lungul drum prin pădurile dese și prin poienele luminoase.

Ochii ei se deschiseră mari și rămaseră ațintiți asupra bătrânului cu barba lungă, care-și ridică s-fiicios mâna de pe fruntea ei.

Da, îl văzuse în mijlocul făcliilor aprinse pe bătrânul acesta, nu-l visase.

Fărmecat de privirea marilor ochi albaștri, care se ridicaŭ jeluitori spre dînsul, preotul stetea nemișcat și cu răsuflarea oprită.

Nu! demonic nu era nimic în fața aceasta.

„Aibi credință în bunătatea Părintelui ceresc,— îi zise el încet, apoi se întoarse spre vatră, luă vasul de lut, strecură încet și cu băgare de seamă în o ulcică zama de ierburi, mai vărsă dintr-un ulcior miere curată în ea și se întoarse ear amestecând mereŭ și șoptind vorbe neînțelese spre copila, care urmăria cu ochii toate mișcările lui.

„Bea, fata mea! — grăi dînsul ridicându-i cu mâna stângă capul și ducând cu dreaptă ulcica la buzele ei cele întoarse.

Mala deșertă din câte-va sorbituri ulcica, și o căldură dulce i se răvărsă în tot trupul frânt în toate încheeturile lui.

Peste puțin ea rosti gemând câte-va vorbe fără de înțeles.

„Străină!”—își zise bătrânul dându-se ear înapoi. — Ființă lepădată de Dumnezeŭ, suflet pătat de păcatul strămoșesc și perdut în întunecimea necredinței, om, care sîmte dureri și nu e în stare:să le dee pe față, dorește și nu poate să ceară, — dar tot făptură alui Dumnedeŭ, una din podoabele zidirii lui.

„Ce dorești, fata mea? — întrebă el plecându-se ear spre dînsa.

Un zimbet de fericire lumină fața cea albă a copilei. Vedea înaintea șipotului cu apă limpede pe tînărul legat cot la cot.

„Apă, — grăi dînsa rostind vorbele deslușit, — mi-e sete. Vă rog să-mi dați apă!”

Acela-și zîmbet de fericire lumină și fața bă-trânului preot în auzul acestor vorbe, căci graiul e ceea ce ridică pe oameni în rând cu Dumnezeŭ și-i împreună prin tainică legătură în o singură ființă de a pururea tîneră și neîncetat premenită.

Stîmpărându-și setea, copila se alină, și peste puțin ea căzu într-un somn adânc și întăritor.

„O somnule, tu, care ești parte adevărată din viața cea nestinsă, — grăi preotul, — luminează toată ființa ei și îndrepteaz-o și-o îndrumează spre deplină întrămare, căci numai însu-și prin sine poate să-și afle trupul, vindecarea și numai însu-și prin sine ajunge sufletul la repaosul mulțumirii curate”.

Dile întregi și lungi nopți de a lungul a zăcut copila în coliba săpată pe jumătate în stâncă, ear bătrânul preot priveghia la căpătâiul ei, o îngrijia ca o mumă duioasă și o hrănia cu tot ceea ce era mai bun și mai priinc-ios în merindea ce-și adunase pentru earnă și în darurile de bună voie, pe care Călin, neobositul buciumaș, le aducea de pe la credincioși.

Străini la început, ei își eraŭ din zi în zi mai apropiați și mai scumpi unul altuia.

Iți este dragă și se alipește de tine fiara, pe-care o îngrijești, — cu atăt mai vîrtos omul,, care prin tine și numai prin tine a ajuns a-și nădi firul o dată rupt al vieții.

Se schimbase cu desăvîrșire viața lui, și o viață, cu totul nouă și mai luminoasă se începea pentru dînsa și dacă sufletul lui se umplea de o dulce mângâiere când o vedea din ce în ce mai întrămată, ea se simția din ce în ce mai fericită când se gândia, că în curând va pute să răsplătească neasemănata lui bunătate dân-dui-se roabă neadormită și orbește supusă.

și totu-și el o ținea mereŭ departe de sine, și durerea ivită în sufletul lui când a auzit-o rostind vorbe fără de înțeles se reivea în fiecare zi în mai multe rânduri.

Graiŭ omenesc, dar neprețuit și nesămuită po-doabă a sufletului, măiestrită țăsătură de semne luminoase, prin tine se adună și se despart oamenii în neamuri deosebite, unele mai apropiate, altele mai depărtate de desăvîrșirea ființei omenești! — Greŭ îi era afară din cale bătrâ-nului preot când îi remâneaŭ zadarnice silințele de a o face pe ea să cupridă cu mintea ei gândurile lui, și âncă mai greŭ îi era când nu putea să se dumirească asupra celor ce se petrec în sufletul ei.

Putea el s-o cuprindă și pe dînsa în rugăciunile lui? slăbiciunea, pe care o avea pentru dînsa, nu era oare păcătoasă? era el învrednicit prin darul lui să-i mijlocească îndurarea cerească? era dînsa deopotrivă cu creștinii, care cunosc și măr-turisesc pe Dumnezeul cel adevărat și se supun lui?

„Nu! — își zicea el depărtându-se de dînsa,— nu este de o potrivă! Spurcată e întreaga ei ființă! — Dar, — adăuga apoi, — tot făptura lui Dumnezeŭ este, tot prin a lui rânduire a intrat în viață și tot în paza lui se află. — Domnul nu alungă pe nimeni de la sine! — își zicea el și ear se apropia de dînsa și mai vîrtos o mângâia dându-i mâna spre sărutare, mai vîrtos își dedea silința s-o lumineze.

Eară dînsa-și îndrepta marii ochi albaștri cu însetare spre buzele lui și-și împintena mintea să-l înțeleagă; dară mult timp mai trebuia să treacă pentru-ca să se poată dumiri asupra celor ce nu se văz, nici se pipăie, ci numai în tăini-nicia minții omenești aŭ ființă.

Mala se-ntrămase când Bodea a trecut pe la gura strîmtorii apărate de Bran, umbla, șubredă încă, de ici până colo trei zile în urmă, când Dragoslav a plecat cu ai săi la vatra lui, nu mai avea nevoie de îngrijirile nimănui alte câte-va zile-n urmă, când Bodea s-a-ntors din cutrie-rările făcute de a lungul poienelor, dar ea nu era âncă în stare să spună, cine este ea, de unde vine și cum a ajuns de a supra colțului de stâncă, de pe care căduse în acea noapte vijelioasă în adâncime.

Tristă fără de seamăn e starea omului, care se opintește să spună ceea ce știe, simte ori gândește și nu poate să pătrundă la mintea celor ce-l ascultă.

Numai încetul cu încetul și abia târziŭ a putut Părintele Arie să se dumirească și să se încredințeze, că dînsa nu e venită despre stîm-torile rîului, nici despre valea Oltului, ci din vre-una dintre văile ce se deschid spre Argeș.

„Tot de pe acolo l-aŭ adus și pe Dragoslav, — grăi Călin, care afla în cutrierările lui toate cele petrecute.

„Dragoslav! — strigă Mala ca ieșită din fire. — Unde e Dragoslav? — Dragoslav e al meŭ!— Unde e? —

Ea nu era în stare să spună, că Dragoslav e tatăl ei, dar eraŭ Călin și Părintele Arie în stare s-o înțeleagă aceasta și fără-ca ea s-o spună.

„Si Luda!” — îi zise Călin.

„și Ringa! —” strigă dînsa din nou. — A mea e Luda și Ringa!”

O rază de lumină se revărsă îm mintea preotului asupra trecutului întunecat.

„Care va să zică tu ai venit să cauți pe tatăl teŭ și pe muma ta? — o întrebă el mângăiându-o cu înduioșare părintească.

„Da, pe Tatăl și pe mama! — răspunse ea rostind cu glas muiat aceste două vorbe ei până acum necunoscute.

„și ai rătăcit căutându-le urma, — urmă preotul. — și la voi e dar sfîntă legătura dintre părinți și copii.

El se plecă spre ea, îi luă capul în mânile lui uscate și o sărută, acum ânteia oară, pe frunte.

„Binecuvântat să fie neamul tău, — îi zise apoi cu glas tremurător. — Aibi răbdare, căci te vom duce la părinții tei nemângăiați. — Cum s-a făcut înse, că nu te-aŭ luat și pe ține dimpreună cu dînșii? — Unde te aflai tu când i-aŭ adus.”

Copila rămase cu-ochii plecați și sguduită de conștiința unei grele vinovății.

Ințelegea întrebarea, dară nici chiar în limba ei n-ar fi putut să răspundă la ea. știa ce-a făcut și cum s-aŭ petrecut lucrurile, dar nu era în stare să-și de ea seamă, cum a ajuns ea să să-vîrșească faptele, de care se sîmția vinovată. Ii era par-că alta fusese ea însă-și, par-că visase numai ori sub stăpânirea unui farmec nebiruit le făcusă toate. Nu, ea nu era vinovată! Vinovat e numai omul, care sevîrsește fapta rea voind-o cu tot din adinsul, eară dînsa a mers orbiș pe o cale nu de dînsa aleasă.

„Nu știu, — răspunse ea dând din umeri și uitându-se fără de sfială în ochii preotului, care o mângaia netezindu-i părul moale și galbăn ca aurul.

„Aibi răbdare, copilă, — îi zise el din nou, și mai curată îi părea, mai dragă îi era — de aici înainte.

Cerul ear se întunecă și zăpada începù să cadă ear, înse nu cernută de vișcol și de ger, ci lin și în fulgi mari și deși. Ningea într-una, mereŭ ningea zi și noapte fără-de răgaz, și tot mai gros se făcea stratul de zăpadă pe coastele păduroase și îh poienele largi, tot mai tare se înfundaŭ drumurile și altfel anevoioase. Mult mai avea Mala să stee departe de al săi, ascunsă în valea cea strimtă, singură cu bătrânul înțelept și cu Călin cel neobosit.

Când acesta lua buciumul, ca să sune de rugăciune, Mala îngenunchia ea și stetea în tăcere smerită în vreme-ce preotul își făcea rugăciunea.

Intr-una din zile ea voi să între chiar în peștera luminată de făclii de ceară.

„Nu, fata mea,—îi zise oprind-o cu blân-deță. — Aici e loc sfînt, unde nu poate să calce piciorul tăŭ”.

„De ce, Părinte?” — întrebă ea întristată.

„Pentru-că tu nu faci parte din turma lui Chris-tos, — îi răspunse el.

„Ia-mă, Părinte, — îi zise ea, — primește-mă, deschide-mi calea mântuirii”.

El îi luă ear capul între mâni și o sărută pe frunte.

„Lăudată să fii, fata mea, — îi zise apoi.— Plăcut îi este Domnului gândul tău și ângerii lui se veselesc de dorința ta. Nu mi se cuvine înse mie să înstrăinez pe copil de părinții lui, căci Părinte e,și Domnul și împotriva lui păcătuiește cel ce atinge puterea dată de el părinților. Su-pune-te, fata mea, părinților tei, fă ce doresc ei, iubește pe cine iubesc ei, depărtează-te de răŭvoitorii lor, nu te însoți cu nimeni fără de învoirea lor și voința Domnului o împlinești, lui te supui, de el te apropii”.

Copila rămase smerită în fața lui, dar de aici înainte ea-l ispitia mereŭ, ca să se lumineze asupra tainelor sfinte ale viețuirii creștinești. Mai ales serile ei staŭ amândoi în coliba luminată de opaieț, bătrânul plin de o căldură sfîntă ședând pe laița de brad,-ear copila smerită jos la picioarele lui și cu marii ochi țintiți spre buzele lui, ascultând cu încordată luare a minte și făcând câte odată întrebări pornite din inima ei doritoare de lumină și însătată de adevăr.

Din ce în ce mai dumirită și mai tare în credință, ea se sîmția rânduită de Dumnedeŭ să ducă la norodul ei credința mântuitoare și un sînțământ de nespusă fericire se revărsa în sufletul ei când se gândia pe sine alergând printre cei căzuți în întunerecul neștiinței și propo-veduind adevărul.

„și frații mei, — întrebă dînsa într-una din zile, — vor pute oare să între și ei vre-o dată în turma lui Christos?”

„Unul singur e Dumnezeŭ cel adevărat,—răspunse preotul,—ziditorul a toate, țiitorul a toate și Părinte chiar și celor ce nu-l cunosc pe el și nu se mărturisesc fii ai lui. Intocmai precum soarele pentru toți răsare și tuturora le dă căldură și lumină, cuvântul adevărului pentru toată suflarea omenească a răsunat în lume. Chorul ân-gerilor saltă de veselie și preamărește pe Domnul în cântări de biruință când un suflet rătăcit se întoarce în calea cea dreaptă și intră curățit prin sfîntul botez în ceata celor cu dreaptă viețuire”.

„și atunci, — întrebă ea cuprinsă de o încântare religioasă, — pută voi și eŭ să întru în casa Domnului și să cad cu fața la treptele altarului sfînt?

„O singură dată în viața ta, fata mea, —îi răspunse el rostind vorbele încet și rar, deslușit și apăsat, — când Domnul te va chema, ca să-ți dee partea ce ți se cuvine din puterea lui.”

„și când mă va chema Domnul și cum?”

Preotul rămase perdut în gânduri. '

„E taină nepătrunsă de mintea noastră cea strimtă, cum oamenii întră pe poarta nașterii în lumea aceasta și ies pe poarta morții din ea. știm numai, că nu întră nimeni singur și de capul lui, ci trebue să-și aibă fie-care razămul ales după rânduirea Părintelui a toate, părinții, care îi daŭ viața și i-o păzesc cu nșsăcată iubire și cu dulce jertvă de sine. Vedâ-yei o dată, copilă, un bărbat venit fie din apropiere, fie din fundul' lumii, care-ți va umplâ inima de o năvalnică simțire și, stăpânit de o pornire ivită fără de veste în sufletul lui, va alerga după tine, te va chema cu dor mistuitor, te va opri în cale și te va lua de mână, ca să te ducă la altarul Domnului și să ceară binecuvântarea lui pentru sarcina ce numai împreună vi se cuvine și numai împreună puteți să purtați. împărăteasă vei fi atunci, stăpână cu depline puteri a casei tale și a copiilor tei și vrednică să stai la altarul Domnului.”

Mala se ridică cuprinsă de un zel nemărginit.

„Nu e dar, — zise ea, — vinovată simțirea năvalnică ce mă duce spre bărbatul, care mă chiamă cu dor mistuitor!”

„E sfîntă, fata mea, — îi răspunse Părintele Arie, — căci prin ea îți croiește calea cerul, care prin inimă îl povățuiește pe om. — Vinovată este luarea în deșert a acestei sfinte porniri, și cel,mai greŭ păcat e să iai în bătaie de joc taina cea mare a vieții omenești. — Femea, — urmă el peste puțin, — e floare ce se desfășură în umbră și mângâie vederea trecătorilor grăbiți în cale. Ea are să-și petreacă viața departe de sgomotul lumii, rătrasă în tăinicia împărăției sale casnice, roabă soțului, pe care de bună voie și la luat stăpân, și neadormită pază a copiilor ce-i sunt încredințați de tatăl ceresc.”

„Frumoasă și afară din cale fericită e viața celui ce ascultă povețele tale și are destulă virtute, ca să nu se abată de la ele! —” grăi dîrisa și, lăsându-se ear la picioarele lui, sărută cu sfială poala aspră a lungului vestmânt de lână neagră.

Serile se făceaŭ din ce în ce mai scurte; soarele pătrundea din ce în ce mai în adâncul văilor strimte; zăpedile aâ început să se topească; rîurile se tulburaŭ și se umflau: se apropia timpul, ca Mala să fie dusă la părinții ei, și Părintele Arie a trimis pe Călin la gura trecătorii, ca să-l cheme pe Bran, acum căpetenie și el a unei cete de călăreți legați cu jurământ în frățietate de cruce.

Mala stetea ca floarea ce se desfășură în umbră în vreme-ce Preotul ispitia pe tinărul-bătrân la minte asupra celor ce se petrec în poiene și prin văi.

„Lăudat să fie de fii și de nepoți gândul vostru, și Domnul să binecuvinteze toți pașii voștri, — grăi bătrânul mângâiat în sufletul lui. — Cu adevărat voia lui Dumnezeŭ o împliniți când vă lăpădați de voi, ca să apărați vetrele celor ce aŭ o mai sfîntă și mai grea phemare în lumea aceasta. — Dar jurământul, pe care Tați făcut, fiiule, nu are nici o tărie.”

„Cum aceasta, când l-am făcut cu toții de bună voie și după chibzuire de trei zile petrecute în nemâncare?„ — întrebă tînera căpetenie.”

„Sfîntă și de a pururea neschimbată e numai legătura de a face ceea ce e plăcut lui Dumnezeŭ, — răspunse, preotul zîmbind cu bunătate; — nu are însă nici o ființă jurământul,- care vă leagă să nu faceți ceea ce lui Dumnezeŭ îi este plăcut, și plăcută îi este lui însoțirea bărbatului cu femea. — Cum ați pută voi, fii ai părinților voștri, nășeați în munci grele de mumele voastre și crescuți din sudoarea taților voștri, să vă legați a nu primi nici o dată sarcina de părinte!?”

„Primim, — îi zise Bran, — sarcina de a ocroti pe văduve și pe orfani și de a ajuta pe cei săraci”.

„Vrednică de laudă e hotărîrea vostră, — în-timpină preotul, — dar nu puteți să fiți legați a primi numai această sarcină.— Tristă e, în adevăr, întunecată și plină de ispite viața omului osândit a trece răsleț prin lume, și el numai în purtarea de grijă pentru cei nenorociți poate să găsească o slabă mângâiere. Nimeni înse nu se poate lega să aibă numai această mângâiere în viața lui. — Taină sfîntă e căsătoria, — urmă el ridicând glasul, — una din cele șapte legături ale omului cu Dumnezeŭ, și numai orbit de rîvnirile lumești poate creștinul intrat prin taina botezului în legătură cu Dumnedeŭ să primească gândul, că el poate să fie legat a nu primi nici o dată pe vre-una din cele-lalte taine. Alungați, fiiule, de la voi gândul acesta, lăpă-dați-vă de dînsul, căci vă duce-n ispită, vă mână la desfrâu, vă înstrăinează de părinții voștri, care sunt părinți. Ce s-ar alege de neamul nostru cel ales, dacă voi, floarea lui cea mai aleasă, cei mai vrednici dintre fiii lui, v-ați lega să nu fiți nici o dată părinți și țiitori ai tatălui ceresc aici pe pământ!?” —

Bran rămase tăcut și smerit în fața bătrânului preot, pe care tot bătrân și înțelept îl știaŭ și părinții, și bunii lui, dar hotărîrea lui de a se feri de femee era neschimbată.

PARTEA A TREIA

I

Așezarea

Se adunaseră trei cete de câte o sută de călăreți, una a lui Bodea, alta a lui Bran, ear a treia a lui Cândea, bălanul înalt și cu mustața-n spic, care se uita-n ochii lui Bodea.

Ar fi putut să adune și mai mulți călăreți, dar nu putusără să găsească cai de seamă.

Iarna toată aceste cete aŭ cutrierat, ca să caute locuri pentru adăpost statornic și pentru ogoare ferite de năvălitori.

Strînși totdeauna la un loc și ivindu-se fără de veste, călăreții treceaŭ ca un stol de vulturi de a lungul văilor și pe sub dealurile de la marginea șesului, și, trecând ei, trecea și spaima respândită-n calea lor.

Cutrierând astfel, ei se încredințaŭ din ce în ce mai tare, că punctul de razăm al apărării în trecătoarea păzită de Bran.

Spre țara Oltului ieșirea era și acum peste putință. Văile ce daŭ în șesul dela Dunăre eraŭ până la Argeș pline de Gepizi, ear de acolo înainte până din colo de apa Buzăului abia-i mai încăpeaŭ pe Sorbii strîmtorați de cetele de călăreți ce se încuibaseră-n luncile largi ale rîurilor.

Dacă dar fugarii fie despre țara Oltului, fie despre Capu Coastei apucaŭ să treacă înainte, poienele eraŭ tăiate-n două și trecerea despre Bucegi spre Păpușa era peste putință.

In timpul iernii dar Bran s-a coborît cu oamenii sei la vale până din jos de isvoarele Bârsei și aici, în vîrful unui deal, de unde se deschide vedere largă peste valea Bârsei până la Olt, a făcut o îngrăditură de pari groși, bătuți adânc în pământ și înalți de două staturi de om, dar mai încăpătoare decât cea de sub stânca, unde Bodea petrecuse cele câte-va ceaLile.

Asemenea îngrăditură trebuia să se facă și la Capu Coastei, și Muntenii aveaŭ adăposturi sigure de a lungul văii, între cele două îngrădituri apărate cu virtute.

Sorbii, pe care Bodea îi găsise aici când a trecut ânteia oară spre Păpușa, aŭ trecut spre valea Bârsei și nu se mai putusără întoarce la colibile lor și la sămănăturile făcute de dînșii toamna trecută. — Numai spre Capu Coastei mai rămăsesără câte-va sute de vetre, în care mai ardea âncă focul.

„Pe aceștia îi alungăm”,— grăi Bran cel scurt la vorbă.

„Dar dacă nu vor să-și părăsească colibile și semănăturile?„ — întimpină Bodea.

„N-ai ce să le faci,„ — zise Gândea.

Ei se înțeleseră să-i adune la un loc și să-i lase-n pace.

„Dar fără de nici o legătură cu noi,„ — adăugă Părintele Luca dându-și binecuvântarea.

Mai eraŭ însă și alții l-a mijloc.

„Noi să ne părăsim vetrele, în care am crescut, și mormintele părinților? — Strigă Răciulete, care-și câștigase dreptul de a fi totdeauna în coada cetei. — Ferit-a sfîntul! Cine o să îngrijească de sufletele lor!? — Vineș din deal s-ar întoarce-n groapă!„

„Dar cei ce n-aŭ putut să se întoarcă la vetrele lor!?”

„Nu le părăsesc nici ei, — răspunse Răciulete, — dacă n-aŭ putut să se întoarcă la ele. Noi însă, care ne-am întors, le-am părăsi, dacă ne-am duce fără-ca să ne fi alungat cine-va. — Prea o luăți par-că înainte de voi nici n-ar mai fi fost lume. Așa nu merge, Părinte, — adăugă el întorcându-se spre părintele Luca: — trebue să ne alegem câți-va mai bătrâni și mai cu scaun la cap, și fără sfatul nostru băieții să nu facă nimic.”

„Asta nu! — strigă Bran. — Ce rost am mai ave noi, daca n-am fi de capul nostru!?

„Nu sunteți, — îi răspunse Răciulete. — Ori-și-cât de voinici și de inimoși ați fi, de sub ascultarea părintească nu puteți să ieșiți.” -

„Am ieșit, — întimpină Bodea, — când părinții noștri ne-aŭ dat voie să ne legăm cu jurământ. — V-ați lepădat de bună voie!”

„Nu, fiiule, — grăi Părintele Luca. — Poate omul să se lepede de drepturile sale, dar nu și de datorii, și dator e părintele să-și sfătuiască copilul și să-l oprească-n loc când îl vede pornind pe cale greșită.”

și așa ziceaŭ toți cei mai bătrâni fiind-că așa se știa din bătrâni.

S-a ales dar sfatul, eară sfatul a hotărît, ca să se facă mai ântăiŭ o îngrăditură în valea Rîului Alb și numai apoi să treacă cine va fi voind la Capu Coastei și să se facă și acolo îngrăditură.

„Dacă prindem de veste, — ziceaŭ ei, — ne tragem cu toții la îngrăditură și cerem ajutor de la Capu Coastei.”

„E largă valea, — răspunse Ursan, — și noi o să fim prea puțini, c-a s-o putem apăra”.

„O să trecem atunci și noi la Capu Coastei,— zise Moroiu. — Nu e nimeni dator a face mal mult decât ceea ce poate.”

O mâhnire înfundată ținea mereŭ posomorîte fețele oamenilor, care nu puteaŭ să se înțeleagă între dînșii, dară frunțile se descrețiră în dată ce ei se puseră pe lucru, ca să facă cât mai curând îngrăditura din valea Rîului Alb și să-și înceapă apoi semănăturile.

Zăpada se topia; iarba începuse a-încolți pe la locurile bătute de soare; pădurile se-nmu-guriau: frumoase sunt și dulci zilele de primă-vară, când de o dată cu semânța aruncată în pământ încolțește și nădejdea de o viață mai ușoară.

Voioși ca fluturii și harnici ca albinile lucraŭ toți prin văile mănoase, și ochii li se umpleaŭ de lacrămi când vedeaŭ, cum se sfărâmă pământul negru și gras și cât de curând încolțește sâ-mânța în el.

Departe sub surpătura de la colibile lui Dra-goslav moșnegi, femei, fete și copii ședeaŭ șir lung pe țermurul rîului lin și clătinaŭ mereŭ co-vețile de lemn luând din când în când apă-n ele și vărsând-o încetul cu încetul, ca să se spele nisipul ușor și să râmâie numai pravul de aur.

Aur găsiseră-n nisipul rîului, aur greŭ, curat și galben, podoabă nestimată și talisman de vindecare trupească; o zlatină, diceaŭ ei în limba lor, le dâduse Bog cel darnic, și spălaŭ mereŭ, ca să adune pravul cel scump. și Slatina îi zic și azi oamenii satului întemeiat la locul acela.

Ear Dragoslav și fetele lui Luda, Ringa și Mala umblaŭ mereŭ de ici până colo și le spuneaŭ tuturora, că sus, unde isvorește rîul, chiar și inimile oamenilor sunt de aur.

Mulți se adunaŭ oamenii mai ales când Mala cea cu obrajii supți începea să vorbească despre preotul cel bătrân și despre minunatele lui în-vețături. Gura ei-nu mai era acum cărnoasă, buzele ei nu mai eraŭ întoarse și ochii ei albaștri păreaŭ âncă mai mari când se ridicaŭ spre cer.

și tot cam așa mergeaŭ lucrurile și din jos de îngrăditura din valea Rîului Alb, unde Vladislav, starostele cel înalt și pântecos, îi ținea pe oamenii lui în muncă întinsă, ca să curățe locurile și să facă pe ici pe colo câte o îngrăditură. De-beleac și Hereț, care nu mai puteaŭ uita filele petrecute ca răniți la adăposturile Moroîenilor, umblaŭ și ei de ici pănă colo și se lăudaŭ cu prietenia, agerilor călăreți din fundul văii.

Putea Bodea să plece fără de grijă spre Capu Coastei, căci Muntenii n-aveaŭ nevoie să-și apere îngrăditura din valea Rîului Alb.

Pe când Bodea înainta pe drumuri des cotite, răsbind prin păduri pline de copaci resturnați de vent, suind dealuri și coborînd coaste, Bran și Cândea, plecați cu cetele lor de la adăposturile lui Mateiaș, se lăsaŭ încet spre Capu Coastei chiuind mereŭ și sunând din Buciume pentru ca Sorbii să fugă la vale.

Ei își făcuseră înse greșit socoteala.

Drumul de la îngrăditura lui Bran până la Capu Coastei e cel puțin âncă o dată atât de lung ca cel de la Rîul Alb, și Bodea a sosit la Capu Coastei prea în curend.

De geaba eraŭ dar și chiotele, și sunetele de bucium, căci Sorbii, când ceata lui Bodea s-a ivit la Capu Coastei, n-aŭ fugit la vale, ci la deal.

Bran a dat de dînșii tocmai din jos, de strîm-torile Dragoslavelor, unde se află satul Slobozia.

Bodea îi cunpștea, bine pe Sorbi și văzuse bine lucrurile: ei așteptaŭ cu capetele plecate și cu mânile încrucișate pe pept.

Ce puteaŭ călăreții să le facă!?

„Slobod!”—le zise Bran făcându-le cu mâna semn, că pot să rămâie nesupărați la locul, unde se aflau.

Atâta vorba învățase și el de la Dragoslav și de la Ringa, dar nici c-avea nevoie de mai multe vorbe, căci fugarii le înțelegeaŭ toate din fețele călăreților și-și dedeaŭ mulțumită pe față închi-nându-se mereu,

„Spaima lumii și urgia pământului! — grăi Răciulete. — Dac-a merge tot așa îl scoatem până la toamnă și pe împăratul din scaun”.

Vorbia înse el așa fiind-că îi eraŭ dragi băieții și-i plăcea să-i năcăjească cu glume de ale lui, dar se bucuraŭ cu toții, că se pot pune pe lucru.

Lăsând sulițele, arcurile și tolbele cu săgeți, voinicii aŭ luat topoarele și aŭ început să taie copacii. Pe când unii ciopleaŭ parii, alții săpaŭ șanțul adînc și ear alții așezaŭ parii ascuțiți în el și băteâu pământul împregiurul lor, ca să stee țepeni.

Incurând după-ce se apucaseră de lucru se pomeniră cu vre-o două sute dintre Sorbii de la Slobozia, care, văzând pregătirile de apărare, țineaŭ să dee și el mână de ajutor.

„Nu se poate! — zcea Bran, — Noi n-avem nici o legătură cu dînșii”.

„Aș! — întimpină Răciulete; — voiesc ei, și nu putem să-i oprim de a face ceea ce vor”.

„Să-și facă, dacă vor, — îi răspunse Bran, — îngrăditura lor deosebită.”

„Așa e! — grăi Bodea, care învățase vorbe mal multe de cât Bran și putea să le spună și lor lucrul acesta.

El se întoarse dar cu slobodnicii la deal, își alese un loc potrivit pe țărmurul drept al rîului. din jos de Slobodia, și-i puse pe oamenii doritori de muncă grea să adune peatră.

„Am, — zise el în gândul lui, — să durez aici o cetate cu ziduri de peatră, pe care nici timpul să nu le poată roade, nici furia omenească să nu le poată dărâma, lucru aședat pentru vecie și loc de adăpost pentru nepoți și strănepoți”.

Pe când dar Muntenii lucraŭ cântând și glumind la Capul. Coastei, Sorbii munciaŭ din greŭ mai la deal. Unii urcaŭ găfăind bolovanii din albia rîului, alții săpaŭ șanțul adânc și larg, ear alții alegeaŭ peatră de var și-o aședaŭ în cuptoare, ca s-o ardă.

Ingrăditura de la Capu Coastei era gata, ear la cetatea lui Bodea nici temeliile nu eraŭ âncă puse. Ceea ce voia dînsul era lucru mare și greŭ, care nici într-o săptămână, nici într-o lună, nici într-o vară nu se scoate la capăt.

Când Bran și Cândea se-ntoarseră-n poiene, ca să adune lumea lipsită de adăposturi și de apărare, Bodea-și adună și el oamenii și-i așeză parte în fața cetății, unde se află și azi satul Bodenii, parte lângă cetate, unde azi sunt satele Cetățenii din deal și Cetățenii din vale.

Intorcându-se apoi Cândea cu lumea adunată de prin poienele Surului și ale Negoiului, a trecut chiar din jos de Capu Coastei, pe valea pariului ce se varsă la-ngemănarea rîului, unde azi sunt satele Gemănu, Candeștii din deal și Cândeștii din vale.

Aceștia eraŭ paza de afară, care avea să-l țină pe dușman în loc pentru-ca ceata din în-grăditură să aibă timp de pregătire.

Alți oameni veniți în urmă cu Boțea s-aŭ așezat mai la deal, unde sunt satele Botenii și Vălenii, eară cei ce n-aŭ încăput aici aŭ trecut cu Ursan din colo, la îngrăditura de pe Rîul Alb, și s-aŭ așezat parte în deal, unde se afla satul Urseni, parte sub coaște, la Buciumeni.

In valea Rîușorului, pe Orăți și prin strîm-torile Dagoslavelor se aflaŭ cei din poenele Pă-pușei și ale Scărișorii, pe care Bran îi adusese toamna trecută aici.

In câte-va valea întreagă era plină ca furnicarul. Prin strîmtori, pe la locurile mai largi și prin înfundăturile păraelor de la dreaptă și de la stânga rîului oamenii lucraŭ pe capete, ca să-și clădească case, să-și făcă semănături, să-și întemeieze viața cea nouă, și dedeaŭ zor, ca toate să fie gata pe timpul, când oile se urcă în poiene spre a fi băgate-n lapte.

Eară când Bodea trecea călare pe armăsarul cel negru la deal, ca să vadă, cum merg lucrurile la cetatea de peatră, se uitaŭ toți în urma lui și binecuvântaŭ pe Domnul, că li-a dat purtător de grijă și veghe neadormită.

Bran însă stetea pe gânduri când vedea, cum se ridică zidurile groase și cum se-nalță turnurile rotunde la cele patru colțuri. Ii era oare-cum frică de omul răsleț, care umbla totdeauna de capul lui și se avânta orbește când i să înfigea vre-un gând în cap.

Inchis între zidurile de peatră, omul acesta era ca leul în visuina lui, tare și îndărătnic, neapropiat și nebiruit.

și totu-și, — când se uita în ochii lui Bodea, îl vedea și el tot ca cei-lalți. Era în ochii aceia atâta bunătate, încât fiara sălbatică trebuia să se îmblândească și ea sub privirea lor.

Apoi în stânca ce se-nălța în fundul cetății, sub coaste, el săpase un fel de peșteră cu intrarea despre Apus.

„și ce vrei să faci aici?” — îl întrebă el.

„O casă pentru Dumnezeŭ și un mormânt pentu mine, — răspunse Bodea zîmbind. — Dac-ar fi să se peardă vre-o dată toate celelalte, aici am să pier și eŭ îngropat de aceste ziduri!”

„Să nu-ți fie vorba grăită-n ceas rău!” — zise Bran.

II.

Ogorii

Era în anul 559.

Ogorii saŭ Avarii, deși învingători în luptă cu Gepedii acum risipiți, n-avuseră peste iarnă. destulă hrană și, fiind nevoiți a se da la pradă, aŭ intrat în luptă cu Longobarzii, care-i împingeau? mereŭ pe Dunăre la vale.

Volgarii, strîmtorați de Chazarii, care se cobo-rîseră pe Prut la vale, înaintaŭ pe Dunăre la deal și se apropiaŭ de Ogori.

Sorbii, care veniseră parte-n calea Ogorilor, parte goniți de Volgari și de Chazari în coada lor, se-ndeșuisără parte prin văile munților, parte prin smârcurile de pe țărmul stâng al Dunării.

Aceștia în timpul iernii aŭ trecut în masse mari peste Dunărea înghețată și s-aŭ risipit pră-dând spre miază-zi.

O plagă âncă mai grea pentru împărăție eraŭ cetele de călăreți ale Volgarilor, care trecusără peste Dunăre și cutrieraŭ țara prădând ceea ce rămăsese neatins de Sorbi.

Bătrânul împărat a adunat dar în pripă oaste mare și a pus-o sub comanda âncă mai bătrânului Belisariu, generalul încărcat de glorie militară, pe care-l disgrațiase în urma uneltirilor de la curte.

Ii chemă apoi și de astă dată în ajutor pe Ogorii și altfel porniți spre Răsărit.

După-ce Ogorii trecură și ei Dunărea, Sorbii se rătraseră din calez lor spre mează-zi, căci de a lungul Dunării dedeaŭ peste cetele de Volgari, care, însătate de prada adunată de dînșii cu multă sudoare, îi hărțuiad cu multă îndârjire.

Âncă mai sângeroase eraŭ încăierările când Ogorii se întâlniaŭ cu câte o ceată de Volgari, care nu fugiaŭ nici o dată fără-ca să-și fi încercat norocul în luptă dreaptă.

Văzând înse că Ogorii vin mereŭ și se sporesc de acopăr câmpiile și se clatină pământul sub ei, Volgarii s-aŭ retras încetul cu încetul spre Dunăre și aŭ început să-și facă rost de trecere în vreme-ce Sorbii se adunaŭ din ce în ce mai îngrămădiți pe sub poalele Balcanilor.

Era în toiul verii când ei aŭ fost strînși dintr-o parte de oștirea cea mare a lui Belisariu, ear din alta de cetele Ogorilor.

Indesuiți mulțime nenumărată sub dealurile bătute de arșița soarelui, bărbații în fața dușmanului, ear femeile cu copiii și cu prada în dosul lor, ei s-aŭ apărat cu hotărîrea desnădăj-duirii, dar după câte-va ceasuri de luptă zădar-nică aŭ aruncat armele și s-aŭ dat învinși.

Cei mai mulți dintre dînșii aŭ fost cruțați de generosul învingător și aŭ rămas- supuși ai împăratului, care i-a risipit prin toate țările lui ca muncitori harnici și blajini.

Mii și mii înse, multe mii aŭ rămas pe câmpul de luptă, și âncă mai multe mii aŭ fugit spre Dunăre din calea Ogorilor, care nu știaŭ de milă.

Avântându-se pe plute încheiate-n pripă din copaci tăiați de prin apropiere, mulți aŭ perit în valurile Dunării, și ear alții aŭ fost tăiați de Ogori veniți în urma lor.

Popoarele încăierate pe țărmul drept al Dunării aŭ trecut ca o vijelie pe țărmul stâng și s-aŭ depărtat gonind de a valma pe rîu la vale.

La apa Buzăului ele aŭ dat peste Chazari și în vreme-ce o parte dintre Ogori s-a încăierat în luptă cu aceștia, altă parte i-a gonit pe Vol-gari înainte spre gurile Dunării, iară Sorbii și vre-o câte-va mii de Volgari s-aŭ întors pe sub dealuri iar spre Apus.

Muntenii-și urcaseră turmele-n poiene, și pe la adăposturile din văi nu mai remăseseră decât cele două cete de călăreți, muncitorii de la Sloboda și pe ici pe colo câte o babă încurcată âncă la casa ei cea nouă.

Indată-ce primele cete de Volgari aŭ sosit la Ialomița, cum Sorbii începuseră să-i zică rîului, Vladimir a adunat vre-o patru mii de oameni și a ieșit cu ei spre șes, ca să închidă gura văii, iar femeile aŭ plecat cu copiii la deal și Burete a început să sune la Buciumeni.

Ca-n timp de rugăciune se porniră unul câte unul buciumele mai întâiŭ pe la îngrădituri și prin văi,, apoi prin poiene, departe și tot mai departe, și peste piițin se știa pretutindeni până în ppienele Surului, că s-a ivit o nouă primejdie.

Bodea și Cândea lăsară pe Boțea cu două-zeci de oameni la Capu Coastei, uride se adunasără și Sorbii de la Slobozia, și când el porniră spre Rîul Alb, pleca și Bran la vale.

Două le dea rîndul s-aŭ hărțuit ai lui Vladimir cu călăreții sprinteni, ear aceștia se sporiaŭ mereŭ, ba pe-nserate aii început să sosăscă în dosul lor și mari masse de fugari veniți pe jos, Sorbii scă-pați de peste Dunăre, care eraŭ goniți de Ogari.

Ii era prea de tot greŭ lui Vladimir să țină fără de călărime-n lob pe dușmanul ce se ivia când ici, când colo căutându-și drum la deal. Seara dar el trimise pe Debeleac și pe Hereț la îngrăditura din deal, ca să ceară ajutor de la călăreții munteni.

Căpeteniile Muntenilor eraŭ toate-n per la îngrăditură, dar părerile lor nu se potriviaŭ de loc.

„Se poate, — zicea Răciulete, — dar de astă dată n-o să meargă cu capul plecat și cu brațele încrucișate pe pept”.

„Trebue, — zicea Bran.—Noi singuri suntem prea puțini, ear dimpreună cu dînșii închidem gura văii”.

„Nu poți să zici ba, când om ajuns în grea strîmtorare îți cere ajutor, adăugă — Moroiu.

„și dacă-i calcă pe dînșii, — urmă Ursan, — vine rîndul la noi.”

Era învederat, că Muntenii trebuiaŭ să se bucure de cererea lui Vladimir și să grăbeacă a-i da ajutorul; Bodea stătea cu toate aceste pe gânduri. Cum putea el să se avânte-n luptă când nu știa, pe cine are-n fața lui?! De ce să pună în joc atâte vieți tinere!?.

„Nu! — zise el în cele din urmă, — arma n-o ridici de cât în pragul casei tale!”

Zadarnice eraŭ toate silințele celor-lalți, căci el și Cândea eraŭ neînduplecați, și o amărîciune nesuferită cuprinse inimile tuturora când Hereț și Debeleac se-ntoarseră cu răspunsul la Vladimir.

Un singur lucru primia Bodea: ca cetele să treacă-n valea Ialomiței și să aștepte gata de lupă în fața Buciumenilor.

Ear Răciulete, omul neastâmpărat și de a pururea născocitor, și-a luat sulița cea lungă și a plecat așa singur și de capul lui la vale, pe urma lui Debeleac și a lui Hereț, ca să nu-și peardă timpul de geaba.

Puși apoi de el și de Hereț la cale, Sorbii se risipiră cu mic, cu mare și începură să taie cătini, porumbei și păducei și să risipească mără-ciunile în largul văii, pe ambii țărmuri ai rîului. Alții tăiaŭ curpăn lung de prin păduri și-l întindeaŭ ca un fel de mrejă peste crăcăria risipită, pentru-ca să se încurce caii și să se împe-dece. Ear alții săpaŭ pe ici pe colo gropi și șanțuri trase de a curmeeaișa și le umpleaŭ cu frunze uscate pentru-ca călăreții să dee fără de veste în ele.

„Vezi așa! — îi zise Răciulete lui Hereț când toate eraŭ gata. — Voi să vă țineți mereŭ pe albia rîului, iar pe dînșii să-i menați tot la curpăn, la gropi și la șanțuri, și-o să le peară pofta de a mai veni prin înfundăturile aceste.

„Dar dacă apucă și ei pe albie?”—întimpiuă Hereț.

„Avem noi leac și pentru buba așta”, — îi răspunse Răciulete

Ei plecară apoi cu vre-o două sute de oameni la deal, spre strîmtorile Ialomiței, unde rîul și-a săpat drum prin mari masse de stâncă și albia lui închisă între înalte ziduri de piatră e strimtă de abia câți-va pași.

Oamenii tăiară un brad mare, îl curățiră de crăci și-l lăsară cu partea groasă spre mijlocul albiei răzămându-l de o stâncă din fundul apei, ca să nu-l iee curentul, eară partea lui de sus o proptiră de un colț al țărmului.

„Așa! — grăi Răciulete. — Ăsta-i popa cel mare, în care se razămă toate: când l-om mișca pe el din loc, se pornește pohoiul și le ia toate la vale. Să poftească Volgarii și să între în albie, că-i spălăm ca pe niște guzgani!”

Alți brazi aŭ tăiat apoi și ear alții și i-aŭ răsturnat de a curmezișa-n albie, din sus de popa lui Răciulete, fără-ca să le curățe crăcile, unul peste altul, înălțime de patru staturi de om. Trecea apa printre dînșii, dar eraŭ mulți oamenii și harnici. Unii tăiaŭ cetină și-o aruncaŭ în rîu, ear alții aruncaŭ bolovani fără de răgaz și fără de răsuflare. Intrasără-n răsboiŭ cu rîul, care se umfla, măreți se umfla și tîșnia departe, dară ori-și-unde apa își făcea drum, săriaŭ unii cu brațele de cătină, ear alții cu bolovanii.

Mai era âncă mult până-n zorile de zi când rîul iezuit începù să se prelingă pe de a supra zăgazului. Popa cel mare tremura, nu-i vorbă, sub greutatea marilor masse de apă, dar era bine, răzămat și jos, și sus.

„Vai de maica lor! — grăi Răciulete frecându-și mânile. — Ce-o să fie aici când l-om mișca, din loc și ce-o să fie în vale când d să-i apuce apa!”

Dimineața cele trei cete șle Muntenilor trecură-n valea Ialomiței și se opriră în dreptul Buciumenilor pe un delușor, de unde vederea se deschidea până la gropile lui Răciulete, care se aflaŭ la depărtare de câte-va mii de pași, și de acolo înainte până la cotitura văii.

Lupta se începuse în gura văii, dar în largul văii se vedeaŭ numai femei și copii, care veniaŭ în grabă la deal mânând pe ici pe colo câte o vită, câte-va capre, un porc dus de sfoară, un măgar încărcat cu povară, dar nici un cal.

Muntenii steteaŭ posomorîți. O grea mâhnire întunecase fețele tutorora, și gândul, că nu se pot înțelege, îi muiase chiar și pe cei mai inimoși.

Peste cât-va timp ei se-nviorară.

Departe la cotitura văii se ridică un nour de prav, care se întinse cu o mare iuțeală pe rîu la deal și închise în curând din coastă-n coastă vederea.

Cerul era senin și aierul liniștit începuse a fi înăbușitor; cu toate aceste par-că o furtună se ridicase la vale și înainta răpede spre munți.

Bodea, călare pe armăsarul nerăbdător și cu buzduganul în mână, sta nemișcat și cu ochii țintiți îh depărtare, dar nu hotărîț și mândru, ci mai mult cu inima încleștată.

Se auzia par-că ce-va, un zgomot perdut în —depărtare și lor tuturora bine cunoscut: era ca — primăvara, când turmele de oi se urcă behăind la munte, un amestec de multe și deosebite sunete, care se împreună într-un singur jeluit lung și necurmat. și tot mal deslușit venia de a lungul apei sgomotul, tot mai mult eșiaŭ în el la’ iveală glasurile omenești, tot mai pe aproape se întindea norul de prav și tot mai fără de astâmpăr bătea armăsarul ager cu copitele-n pământ.

Bran se uită cu ochi plini de mânie la Bodea.

Era învederat, că Vladislav se retrage și că la fie-care pas el pierde deci, chiar sute din oamenii lui, ear ceea ce perdea el tot perdere era și pentru Munteni.

Din nourul de prav începură, în sfîrșit, să se desfacă și oameni, pe ici pe colo câte unu, apoi mai deși și tot mai deși, mulți, mai mulți, de tot mulți, îndesuiți pe ambii țărmuri, din coastă-n coastă, valuri de oameni vii ce se sbat sgomotos și se clatină mereŭ în înaintarea lor.

De o dată pohoiul neamurilor învălmășite se opri în loc: el se isbise de piedeca ce-i pusese Răciulete-n cale.

„Acum înainte! — strigă Bran puindu-și ceata în mișcare.

„Noi nu! — răspunse Bodea strîngând frâul armăsarului, care începù să sforăe și să sară-n două picioare. — Să vedem mai-nainte, cum ies lucrurile”.

Bran își mușcă buzele, dar își opri ceata. Sorbii lui Vladislav, sosiți la mărăcinile bine știute de dînșii, se străcurară răpede de a lungul țăr-murilor și pe sub coaste.

Abia acum ieșiră din prav la iveală și cetele Volgarilor, care-ntr-o clipă acoperiră tot largul văii. Loviți din trei părți de săgeți și de sulițe și de securi și încurcați în mreja de curpăn cei mai mulți dintre dînșii fură nevoiți să descalece.

Bodea și soții lui priviaŭ cu inima încleștată și în fioroasă neliniște la încăierarea afară din cale sîngeroasă. Puțin mai era de la dînșii până acolo, și Bran, arcașul neîntrecut, ardea de do-rința de a-și încerca săgețile și-n carne de om, dar lupta stetea în loc, nici unul dintre Sorbi nu ieșia din bătaie, pentru fie-care Sorb cădeaŭ trei Volgari, și mereŭ veniaŭ la deal caii remași fără stepân.

Fața lui Bran începù să se lumineze, și ochii lui ear se îndreptară spre Bodea, în mâna căruia tremura buzduganul cel greu.

Nu! răŭ n-a fost să-l lase pe Vladimir singur.

Desmeticiți în cele din urmă, Volgarii apucară albia și începură să-i împingă pe Sorbi de-alun-gul ei la deal.

„Sunați buciumul, ca să pornească pohoiul!— strigă Răciulete. — Acum e acum!”

„Stați pe loc! — grăi Bodea, când, vezu că Sorbii se retrag lăsând drumul deschis pentru Volgari.

Trecând cetele de călăreți înainte, ieși în dosul lor la iveală altă lume și mai îndesuită, Sorbii scăpați de peste Dunăre și goniți acum de cetele de Ogori.

Cinci rânduri de oameni se-ndesuiaŭ în valea plină de jale strivindu-se unul pe altul, și năvala venia potop cotropitor, pe care nimic nu putea să-l oprească-n cale.

Pe când Sorbii lui Vladimir se retrăgeaŭ din ce în ce mai grăbiți spre cetele Muntenilor, cei goniți de Ogori fugiaŭ la dreapta și la stânga urcând coastele ori intrând prin desișuri, unde călărimea nu mai putea să-i urmărească, și tot mai deslușit se desveleaŭ din nourul de prav cetele Ogorilor încălecați pe cai îmbrăcați în zale, care sclipiaŭ în bătaia soarelui.

„Inapoi!”—strigă Bran cel chibzuit.

Era o nebunie, o mișelie era să se avânte ei în luptă cu atâta lume sălbăticită prin zilnice 'nvrăj-biri. De ce? —Ca să apere câte-va colibi părăsite.

„Âncă nu! — răspunse Bodea, — dar să ne ținem drumul deschis spre strîmtoarea de la Capul Coastei”.

De o dată lucrurile luară o nouă întorsătură.

Văzând pe Ogorii lor atât de bine cunoscuți și aducându-și aminte de cele ce pățiseră la gropile lui Răciulete, Volgarii se strînseră răpede și se-ntoarseră înapoi, ca să-nchidă albia și să-i bage pe Ogori în curpeni și în gropi.

Un vuiet de bucurie străbătu de alungul văii, și Vladimir se-ntoarse și el cu ai lui de a lungul coastelor la vale.

„Minunate sunt, Doamne, rânduirile tale,— grăi Bodea mișcat până-n adâncul inimii. — Eată oamenii aceștia, care puțin mai înainte se omorîaŭ între dînșii, acum se căiesc de ceea ce aŭ făcut și te roagă împreună să-i ai în paza ta”.

Crâncenă și-nfiorătoare priveliște.

Ogorii și Volgarii n-ajunseră nici unii, nici alții numai așa în plimbare până-n fundul văii și nu se luptaŭ numai pentru plăcerea de a da lovituri și de a-și pune viața în joc ci umblaŭ după pradă și făceaŭ vânătoare de robi. Nu cruțaŭ darnici avutul, nici viața celor ce nu se dedeaŭ legați. Credința lor era, că-n lumea cea-laltă îi va ave fie-care robi pe cei omorîți de dînsul în luptă dreaptă aici pe pământ; nu-i lăsaŭ dar nici pe răniți să se chinuiască și să moară încetul cu încetul ca vai de ei, ci le ușuraŭ moartea cu câte-va lovituri de grație.

știindu-le aceste și unii, și alții, ei se luptaŭ cu încordarea tuturor puterilor și în adevăr pe moarte și pe viață. Deși mult mai numeroși și încălecați pe cai mai puternici, Ogorii eraŭ încurcați cu prada și cu robii ce făcuseră și aveaŭ în fața lor piedecile lor încă necunoscute în vreme-ce Volgarii eraŭ ajutați și de Vladimir, ai căruia oameni prinseră iar inimă, căci se fereaŭ Sorbii de luptă, dar se apăraŭ cu îndârjire când se vedeaŭ strîmtorați.

Incurcându-se dar în curpăn și în gropi, Ogorii se deteră zăpăciți în napoi.

„Pohoiul! pohoiul! — Să sune buciumul! — strigă ear Răciulete.

„Acum dați pe ei, că-i gonim la vale!” —strigă Moroiŭ.

„Nu! — răspunse Bodea și de astă-dată! — Dacă daŭ înapoi Ogorii, nu mai avem nevoie să ne spurcăm și noi: rândul nostru e când Volgarii ar începe să dee în napoi.”

Eară când oamenii nu se pot înțelege, nu se face nimic.

„Așa nu merge! — strigă Răciulete. — Ori e tunsă, ori e rasă! — Trebue să se aleagă unul, de care aŭ să asculte toți, unul, care și-o ia pe suflet. Aici n-avem timp să ne sfătuim.”

„Așa e!—strigară alții.—Cum o ieși să iasă: dacă-i bine, a lui șă fie lauda, ear dacă-i reŭ, el să râmâie vinovat!”

„Sunați buciumul!—strigă Bodea cu glas tare și limpede, dar tremurând în tot trupul.

Desmeticindu-se, Ogorii se isbiră cu putere mare asupra albiei, ca să-i dee pe Volgari în mărăcini, și se începù un măcel încât rîul cur-gea roșit de sânge omenesc la vale, dar nici Volgarii, nici Sorbii de pe coaste nu se mișcaŭ din loc.

Un vuiet zguduitor s-auzi de o dată din fundul văii și venia pohoiul, venia par-că munții se nă-ruiesc din ce în ce mai pe aproape, ca-ntr-o clipă să-i îngroape și să-i strivească pe cei în-căierați în luptă.

Ca ieșiți din fire se depărtară și Volgarii, și Ogorii la vale când rîul începù să se reverse aducând cu el bolovani și trunchiuri de copaci și resturnând cai și călăreți în calea lui, în vreme-ce Sorbii de pe coastă trăgeaŭ mereŭ săgețile și loviaŭ pe apucate.

Nu era înse pohoiul pohoiŭ în toată firea, ci minciună de om născocitor, care bagă spaima în cei slabi de ânger, dar pe cei inimoși îi face și mai îndârjiți,—o bășică era, care peste puțin s-a spart. Mulți aŭ pierit dintre Ogori, dar âncă mai mulți dintre Volgarii, pe care pohoiul îi luase mai nainte, și tocmai acum resbiră Ogorii printre rândurile slăbite ale Volgarilor la deal.

Un fior rece trecù prin vinele călăreților din deal, și Bodea stete o clipă ca-ntr-un fel de amețeală, nemișcat și cu ochii plini de lacrămi.

„Băieți! — grăi apoi întorcându-se spre soții lui. — Dacă n-ar voi Dumnezeŭ să intrăm în luptă, ajutorul nostru ar fi de prisos. El ne chiamă, și ai lui suntem cu toții! Nu uitați, că aveți părinți și frați și surori, care staii cu inimile încleștate: viața să și-o apere fie-care, viața, mai presus de toate viața!”

„Strînși la un loc!—adăugă Bran.—Om lângă om, șir încheiat: ca urgia lui Dumnezeŭ să cădem în ei și să ne facem drum printre dînșii, ca groază să-i cuprindă!”

„Cu voia lui Dumnezeŭ! — zise Bodea făcân-du-și cruce și-i lăsă lui Frățior freul strigând „Haida! haida!”

„Haida!” strigară și cei-lalți, și cetele porniră în treapăt domol și fără de pripire spre câmpul de luptă.

Valea resună ear de sunetele de bucurie ale Sorbilor, Volgarii se-nterțiă din noŭ, și bătălia-și schimbă mersul când Muntenii intrară și ei în ea.

Desmeticiți abia, Ogorii ear se zăpăciră și în-cepură să se clatine când cetele se opriră în dosul Volgarilor și începură să-și descarce săgețile.

Peste, puțin înse Bodea apucă înainte și-și făcu drum printre Volgari până la primele renduri ale Ogorilor.

„Inainte!” — strigă Cândea, și cetele încetară a mai trage săgeți și răsbiră ca un zid încheiat în urma lui Bodea, încât Volgari! rămăseseră la dreapta și la stânga lor.

„Dați cu sulițele tot în ceafă și în coaste!” — strigă Bodea făcându-și cu buzduganul drum înainte.

Bran însă, arcașul, se oprise cu Mareea și cu alții vre-o zece arcași îndemânateci pe țărmul țiului, privia cu ochi învăpăiați la aprigul luptător, care să apăra mereŭ, lovia din când în când cu buzduganul aici pe unul în ceafă și colo pe altul în coaste și, strigând mereŭ „Domol! domol!”, făcea pas cu pas drum pentru ceata ce urma strînsă-n șir încheiat după el mânându-l pe dușman cu sulițele înainte.

Pe ales, una câte una-și punea Bran săgețile-n arc și toate sbură pe la capul lui Bodea când la dreapta, când la stenga, și nici una nu cădea jos, toate nimeriaŭ pe cel din fața nobilului tînăr, toate-l apăraŭ și-i deschideatî drum.

Bodea auzia, cum săgețile îi sbârnăie pe la urechi, și vedea, cum ele se înfig în trupurile celor din calea lui, dar ochii lui eraŭ țintiți mereŭ înainte, spre fețele dușmanilor ce dedeaŭ din ce în ce mai îngroziți înapoi.

„Cine descarcă săgețile!?” — întrebă el când doi dintre cei din fața lui fură loviți unul după altul.

„E Bran”, — răspunse Cândea.

„A, Bran! — Bran e! — strigă Bodea ridicând buzduganul de a supra capului săU. — Cu noi nu mai poate nimeni să ție pept!”

Zorindu-și apoi armăsarul, el se aventă cu câte-va sărituri înainte pe săltate și resturnând în calea lui cai și călăreți, eară soții lui se întețiră și ei și răsbiră-n urma lui.

Soarta bătăliei era' hotărîtă.

Nedeprinși a lupta cu asemenea dușmani, apucați din trei părți și ajunși la gropi și la mărăcini, Ogorii-și întoarseră caii și se îndesuiră-n goană furtunatică pe albia rîului în vreme-ce Volgari! și Sorbii îi încolțiră cu nouă îndîrjire și începură să-i mâne din ce în ce mai răpede la vale.

„Destul; — destul! — opriți-vă!” — strigă Bodea cu glas răsunător, și pe când Sorbii și Vol-garii urmăriaŭ pe fugarii cuprinși de groază; care-și părăsiseră prada și robii, Muntenii se adunaŭ pe câmpul plin de morți și de răniți răsu-flând ușor și lăudându-se între dînșii.

Bran și Bodea se' căutaŭ cu ochii unul pe altul.

Găsindu-se, ei porniră cu pași repezi și mari unul spre altul, se opriră pe o clipă față-n față, apoi se îmbrățișară lung și fără-ca să-și zică vre-o vorbă. Toți rămaseră cuprinși de viuă emo-țiune, și o adâncă tăcere se făcu împregiurul lor.

„Bine-cuvântată să fie clipa aceasta! — grăi Bran cu glas tare. — Eată omul, care s-a ales cel mai vrednic între noi: el să fie acela, de care ascultăm cu toții; el să ne ducă la bine și la râu; el să ne fie Domn și stăpânitor!”

„In ceas bun să fie zisă vorba ta!” — strigă Răciulete, și, cuprinși de o însuflețire furtuna-tică, voinicii se-mbulziră împregiurul lui Bodea, îl ridicară pe umerii lor și porniră în urări sgo-motoase la deal.

III.

La răscruci.

S-aŭ dus Ogorii lăsând în urma lor și robi, și pradă, iară Volgarii i-aŭ urmărit până-n valea șiretului, de unde Ogorii aŭ luat-o la stânga, ca să ajungă la frații lor, care urmați lupta cu Chazarii, iară Volgarii aŭ ținut drumul înainte spre smârcurile de la gurile Dunării, unde-și găsiseră adăpost cele-l-alte cete ale lor cu femeile și cu copiii.

Vladimir, rămas singur pe câmpul de luptă, a strîns la un loc prada bogată și i-a pus pe robi să adune morții risipiți de-alungul văii și să-i îngroape în vreme-ce el și cei mai sprinteni dintre ai lui adunaŭ caii rămași fără de stâpân, un lucru anevoios, pe care abia pe la miezul nopții aŭ ajuns să-l aducă la capăt.

Dimineața zilei următoare el a ales cea mai frumoasă parte din pradă și-a încărcat-o în brațele robilor, a-nșirat trei sute de Sorbi și a dat fle-căruia câte doi cai aleși dintre cei mai frumoși și apoi a pornit în mers sărbătoresc cu Debeleac și cu Hereț spre îngrăditura din valea Rîului Alb, unde-l știa pe Bodea, căruia îi trimisese de mai-nainte știrea, că va veni să-i aducă prada și robii.

Bodea încalecă îndată ce primi știrea și-i întîm-pină pe vecini stând cu buzduganul în mână în fruntea cetelor sale și având la dreapta pe Bran, iar la stânga pe Cândea.

„Lăudat să fii, Voivodule, și mărit și azi, și din neam în neam cât timp noi și urmașii noștri vom mai trăi pe acest pământ nesăcat în roadele lui, — grăi Hereț, care vorbia în numele starostelui și al celor-l-alte căpetenii.— Se cuvine celui mai mic în vîrtute să stea cu capul plecat în fața celui mai mare prin vredniciile sale și prin buna lui voință, și noi, mai marii norodului, am venit să ne închinăm vouă, să vă mulțumim pentru ocrotirea ce ne-ați dat și să vă aducem prada și robii ce-aŭ rămas în urma dușmanului îngrozit de bărbăția voastră. Parte robi, parte morți am fi astă-zi noi cei ce stăm aici și femeile noastre ar alerga cu copiii noștri plângând și smulgându-și părul, dat ar fi peirii neamul nostru, dacă voi nu ni-ați fi sărit într-ajutor. Se cuvine dar să stăpâniți prada ce-am adunat pe câmpul de luptă și ca robii aceștia, pe care i-ați scăpat de o soartă afară din calea grea, să-și petreacă viața ce le mai rămâne muncind pentru voi și sevîrșind lucrarea, care pentru brațe ca ale voastre e prea josnică. Ia-le toate, Voievo-dule, și ne primește și pe noi sub ocrotirea ta: o legătură strinsă să fie de azi îninte între noi și voi, între urmașii noștri si ai voștri.”

Călăreții munteni ascultară oprindu-și răsuflarea, eară Bodea rămase timp îndelungat în nemișcare și cu ochii țintiți la pământ.

„Vă mulțumesc și vă mulțumim noi toți pentru gândul cel bun, cu care ați venit la noi, — răspunse el în cele din urmă rostind vorbele rar și apăsat. — Noi, părinții noștri, tot neamul nostru suntem mângăiați de gândul, că, apărându-ne vetrele, v-am scăpat și pe voi din o mare primejdie, și mângăiați în sufletele noastre vom fi tot de a una când vom pute să vă dăm ajutor, căci după legea noastră nimic nu îi este lui Dumnezeŭ mai plăcut decât ca om să ajute pe om. Moravurile noastre însă nu ne iartă să în-cheem legătură cu oameni străini după lege și după neam; vă suntem și vă rămânem vecini buni, și voi veți vedă, că buna vecinătate cu noi prețuiesce mai mult decât toate legăturile întărite cu jurământ”

Câte-va clipe de tăcere urmară.

„și ce ați face voi cu robii, dacă noi nu am pută ori nu am voi să-i primim?” — urmă Bodea.

„I-am țină noi, — răspunse Hereț,

„Ii primesc, — grăi Bodea scurt;

Bran tresări, și o viuă mișcare se făcu în rân-durile călărimii.

„Descălecați, — le zise Bodea descălecând și el, — și veniți cu toții să vedem prada și caii”.

Peste o miie și cinci sute de robi, cei mai mulți Sorbi veniți de peste Dunăre, mulți Ogori, dar și vre-o sută de Volgari, ședeaŭ în genunchi în-șiruiți unul lângă altul și țineaŭ pe brațe fel de fel de bogății prădate la hotarele Persiei, prin Armenia și în țările de peste Dunăre, toate mult frumoase și strălucitoare de-ți luaŭ vederile, dar lucruri, de care Muntenii nu mai văzuseră și care pentru dînșii nu erai! bune de nimic.

„Ce-o fi și asta?”—întreba unul.

„Dar asta ce-o fi?” — întreba altul.

Se uitaŭ lung și cu mirare, dar numai din de-părtare și cu multă îngrijare, — par-că ceea ce vedeaŭ eraŭ podoabe răpite din mormintele unor oameni morți de ciumă”.

Aici era un mare val de țesătură, păr subțire, moale și greŭ de ți se strecoară printre degete, marfă adusă pe lungi și primejdioase drumuri din fundul lumii și ajunsă în cele din urmă în manile unor oameni, care nu știŭ ce să facă cu ea.

Colo lucia în bătaia soarelui altă țesătură de o mai uimitoare frumuseță, multe veacuri de a rîndul în toată lumea vestita catifea de Bizanțin.

„Dar asta ce e?”—întrebă unul oprindu-se la altă țăsătură și mai lucioasă.

In nu era; cânepă nu era: par-că tort din fire de paiangeniș.

De unde putea el să știe, ce este mătasea, când abia patru ani mai nainte la 555 îi aduse-seră călugării semânța din Persia!?

Tot astfel se-ntrebaŭ văzând odoarele îm-podobite cu pietre scumpe, lanțuri, inele și bră-țare de aur, încingători, vase și cupe de bronz, de argint ori de aur.

Mai mult eraŭ adimeniți, când vre-o armă le cădea sub ochi. Ce arcuri!? ce săbii? ce săcuri de luptă! ce suliți și ce buzdugane ghintuite!

„Nu vă spurcați!— grăi Bran cel aspru la fire,— Nu arma face, ci omul!”

„Nu primim nimic!— îi zise Bodea, în sfîrșit, lui Hereț. — Toate aceste sunt lucruri plăsmuite de oameni fără sațiŭ și plămădite cu sudori și cu lacrămi de robi. Primim numai robii: robii sunt ai noștrii, eară noi le dăm voie să facă fiecare ce vrea, să meargă fie-care unde vrea!”

El le făcu robiților semn să se ridice, căci nu se cuvine ca om să-ngenunchie în fața altui om.

Robiții se ridicară cu ochii plini de lacrămi, și ochii tuturora se umplură de lacrămi.

„Dar caii, Voivodule, caii!?

„Să-i încalece robiții, — răspunse Bodea, — și să se ducă fie-care la ai săi!”

Ear se făcu tăcere adâncă.

Vladimir, omul înalt și păntecos, luă de la unul dintre robiți o sabie cu teacă impodobită cu pietre scumpe, cu mânerul de fildeș și cu încingătoarea cusută-n fir, apoi făcu câți-va pași spre Bodea.

„Voivodule, — zise el în limba lui,— ia sabia aceasta, căci n-ai sabie și se cuvine ori-și-cărui Voivod să fie încins la brâu. Nu e pradă luată în râsboiu, ci dar primit de la vecinul tăŭ. Pri-mește-o și-o păstrează întru amintirea zilei de ieri, când prin bărbăția ta ai scăpat un norod de peire?”.

Bodea înțelegea vorbele lui, și totu-și par-că un glas din altă lume îi rostea vorbe cu tainic înțeles.

Ce trebuia el să facă?

Putea să nu primească? — Putea să jignească pe vecinul, care se apropia cu inima curată de dînsul?

Buzduganul lui nu era oare și el pradă luată din mâna dușmanului?

Armăsarul lui, armăsarul cum și-l câștigase?

Ii era cu toate aceste greŭ să primească și-i sunaŭ mereŭ în ureche vorbele „Nu vă spurcați!”

In dosul lui eraŭ călăreții munteni, care staŭ țiindu-și caii de căpăstru. Lângă el steteaŭ Cân-dea și Bran, care-i plicea din ochi să nu primească. In fața lui stetea Vladimir cu căpeteniile Sorbilor. In dosul acestora eraŭ robiții, care tot mai țineaŭ bogățiile prădate pe brațele lor, și mai departe cei trei sute de Sorbi, care aduseseră caii. La dreapta și la stânga eraŭ câteva femei, mai ales babe bătrâne, care alergasră de pe la adăposturi, ca să vadă și ele minună-țiile unei lumi lor necunoscute.

O lume întreagă-l privia și-l judeca: ce tre-buia să facă!?

Baba Miia, o femee înaltă și subțire, numai oase și piele sbârcită peste ele, vrăjitoarea ves-tită, care stetea zile de a rândul nemâncată, își făcea din rădăcini numai de dînsa știute bău-tură fărmecată, bea din ea câte-va sorbituri și adormia, apoi, deșteptându-se, știa și trecut, și viitor, baba Miia ieși din rendul celor-lalte femei și făcu câți-va pași spre tînerul ce stetea cu inima îndoită ca omul ajuns pe drumuri neumblate la răscruci.

„N-o atinge, — Doamne, — grăi dînsa ridicând dreapta, — căci e pângărită arma de mână necurată și pătată de sânge nevinovat. — Dacă voiești s-o primești, lasă-mă s-o iaŭ și s-o curăț de blestemul pus pe capul celui ce-o poartă.— N-o lua, Doamne, decât din mâna mea!”

Bodea se uită împregiurul săŭ. Par-că toți îi ziceaŭ să primească.

„ Mai necurate decât această armă sunt ferme-cele tale, — îi răspunse el, — și pusă în legătură cu duhurile necurate, tu poți să-mi știi soarta, dar nu poți să mi-o schimbi. Eŭ merg pe drumul meŭ înainte fie spre mărire, fie spre peire, precum îmi este rostul vieții. — Adă arma! — urmă apoi întorcându-se spre Vladimir și grăin-du-i în limba lui. — Asta să fie semnul legăturii noastre de bună vecinătate!”

„Dar nu mergi tu singur, ci ne duci și pe noi”, — grăi Bran uitându-se cu inima încleștată la tînă-rul lui atât de iubit, care îi părea cu totul altul după ce-și încinse sabia.

și Bran avea dreptate.

Căndea, bălanul înalt și cu mustața-n spic, primi și el o sabie, dar luat de la bunii vecini, și cât dai în palme cei mai mulți dintre Munteni eraŭ împodobiți — unul cu un arc, altul cu un topor, cu o suliță, cu un pumnal, tot odoare, de care neam de neamul lor nu mai văzuse.

Cine ar mai fi putut să-i oprească după-ce căpeteniile lor se-mpodobiseră și ele!?

„Omule, ființă rîvnitoare și nemernică, — își zise Bran plin de amărîciune, — tu însu-ți te perzi pe tine! Primiți azi daruri, ca să nu jigniți pe cei ce vi le ofer de bunăvoie; mâne veți cere, ear poimâne veți lua cu de a-sila de la cei ce nu vor să vă dee: ajunge-veți și voi să faceți vânătoare de robi și să vă dați la viață fără de frâu de o potrivă cu păgânii, pe care nu-i mai încape pământul, fiind-că vrea fie-care să jnă-nânce o sută de pâni și să-și facă pofta unei singure clipe prin munca îndelungată a mii de alții. O, Arie, Arie! adâncă e înțelepciunea ta!”.

Ar fi vrut să se pună în fruntea cetei sale și să cutriere bogatele țeri de la mează-zi, unde mii și mii tângesc muncind din greŭ pentru mulțumirea câtor-va nesățioși, și să dărâme, să ardă, să spargă, să rumpă, să frângă, să nimicească tot ceea ce încântă vederea și ispitește inima, tot ceea ce ațîță poftele și moleșește voința, să-i despoaie pe. oameni de vestmintele lor strălucitoare și de odoarele lor cele scumpe și să sfîșie cu ghiarele lui peile lor subțiate prin îmbuibare mișelească.

„Să-mi dai, Doamne, palma ta, ca să descurc din ea firul vieții tale,—grăi Miia apropiindu-se de Bodea.

Bodea se dete cu un fel de scârbă în napoi, dar se-mpedecă de sabia, pe care nu știa âncă s-o poarte, și se opri fără de voie în loc.

„Tu vezi, că nu-i a bine să te ferești de mine, — îi zise ea: — adă palma! „Ado!” îi zise și o luă fără ca el să i-o fi dat, eară el o lăsă, ne mai putând să și-o tragă înapoi.

Bătrâna cea înaltă și subțire se uită lung în palma lui, apoi ridică ochii ei mărunți și ageri și-i îndreptă spre făța lui.

„Nu știŭ și nu pot să-mi daŭ seamă, dacă văz ori nu bine în clipa aceasta, — grăi dînsa dând nedumirită din umeri. — Mi-e par-că-mi aduc a minte! —Tinere! —striga ea strîngându-i mâna și uitându-se drept în ochii lui. — Gândește-te bine, adu-ți aminte: m-ai mai văzut ori nu vre-o dată în viața ta!?”

„Nu, — răspunse el zăpăcit, — nu te-am mai văzut, nu, și parcă totu-și — da! — mi-e în clipa aceasta cași când mi s-ar mai fi întâmplat ceea ce mi se întâmplă acum.”

„Destul! — grăi dânsa. — Vis cu vis se în-tâlnește, și cum tu abia în clipa aceasta îți aduci a minte de visul tău, așa sunt pornită și eŭ să-mi aduc a minte de visul meŭ. — Deslușește-mă! — urmă ea închizându-și ochii și puindu-și dosul palmei pe frunte. — Ai întâlnit vre-o dată în calea ta o copilă tînără, subțirică, suptă la față și cu mari ochi albaștri?”

„Nu, — răspunse el, — nici subțirică, nici suptă la față.”

„Ea-ți va ieși în cale, — dacă nu ți-a ieșit ancă, — îi culise baba Miia: — ursita ta e tînără, subțirică și suptă la față — Da, da! — de geaba te dai înapoi: îți este ursita. — Nu voiești tu, dar n-ai încotro! și ah, ce viață! — urmă ea dându-se un pas înapoi.— Câtă lumină! câtă veselie! câte mulțumiri! ce belșug și ce strălucire! ce fel de-ndesuială sgomotoasă, și tu treci ridând voios, și toți se daŭ la o parte din calea ta, — urmă dînsa ca-n aiurire, — toți te iubesc, toți aleargă la tine, toți vor să te-nveselească... Dar stai! — strigă ea de o dată ca ieșită din fire, și fața ei se-ntunecă. — Omul spân... Ce vrea omul spân!? — Ah! cum se turbură toate! — suspină ea cutrertiurându-se în tot trupul, — apoi rămase timp îndelungat într-un fel de toropeală”.

„Ce este?—ce vezi? —ce știi? —-o întrebă Bodea, care ascultase par-că o smintită i-ar ft vorbit și cu toate aceste acum începù să tremure.

Ea îi lăsă mâna și se uită ear în ochii lui.

„Nu știu, — îi zise ea potolită și rece. — Să te ferești de oamenii grași, uite, ca ăsta, — urmă ea trăgând cu ochiul spre Vladimir, — căci pântecele înfoiat e sălașul necuratului.”

Grăind aceste, ea se depărtă, eară Bodea și Bran se uitară lung unul la altul.

IV.

Rusaliile

Ca dusă de adierea ventului de primăvară s-a respândit de alungul poienelor luminoase și prin văile umbrite știrea, că ceata sfîntă i-a învins pe năvălitori și i-a alungat și că Bodea, cel mai în vîrstă dintre feciorii Părintelui Luca, preotul din poienele Bucegilor, s-a ales cel mai vrednic între cei vrednici și în ziua de Rusalii se va urca în fruntea cetei în poiana din fața trecătorii, ca toți să-l primească Domn și ocrotitor al neamului.

In ajunul zilei sfinte dar lumea s-a împodobit cu flori și cu frunzar și s-a pus, ca-n toți anii, de pretutindeni în mișcare. Tot ceea ce era om în picioare a pornit încet și fără de eaor spre locul de adunare, pâlcuri-pâlcuri, în frunte moșnegii răeadmați în toiege și babele gârbove, câți-va pași în urmă oamenii în putere, în dosul lor femeile cu copii, ear în coadă băeții și fetele, voioasa și neastemperata tinerime-ici cântând lauda primăverii, colo rîzând cu hohote resunătoare, glumind în gura mare ori sbeguindu-se și alergând la vale.

Toată ziua și toată noaptea aŭ venit și aŭ sosit și multe mii eraŭ adunate din toate părțile și așteptaŭ cu nerăbdare sgomotoasă dimineața, când aŭ sosit și călăreții, tot unul și unul, fie-care cu câte două spice de grâu lângă pana de vultur, ceata mândră cu âncă mai mândrul Răciulete, care venia în coada ei călare pe bine știutul măgar și purtîndu-și cu fală sulița cea lungă.

O, timpuri de curată și nesiluită fericire!

Era ziua norocului mult așteptat, când mumele risipite prin poiene și prin văi se adunaŭ aducându-și cu ele unele flăcăii, ear altele fetele, ca să se vadă, să se cunoască și să se aleagă pereche, pereche, după-cum Domnul a rânduit, ca inimă să se pornească spre inimă.

Era ziua, în tot anul singura zi, în care Părintele Arie se urca și el în poiana înflorită, ca să se bucure de floarea vieții și să binecuvin-teze nouele însoțiri. Părintele Simeon, fiiul, și Părintele Mateiu, nepotul lui, âncă de cu seară plecaseră dimpreună cu Părintele Luca și cu Părintele Gavriil, ca să se închine și ei la peșteră și să-l însoțească apoi pe moșneag în drumul cel atât de greŭ pentru dînsul.

Așteptând sosirea preoților, lumea adunată-și petrecea timpul după deprinderile rămase din bătrâni.

Bărbații steteaŭ de vorbă prin umbra fagilor de la marginea pădurii ici ridând de glumele vre-unuia ca Răciulete, colo ascultând cu sfială spusele vre-unui bâtrân ca Vineș.

Femeile se adunaseră în altă parte cu copiii lor și ședeaŭ grămezi-grămezi prin pădure spuin-du-și unele altora păsurile și țiindu-șl copiii adunați prin apropiere.

Tineretul petrecea, flăcăi și fete de a valma, în largul bătut de soare al poienei.

Câtă voie bună! — câtă resfățare nevinovată!— ce sburdalnică învălmășeală! — ce sgomot înveselitor! — și câte lacremi de dureroasă bucurie!

Era lege rămasă din bătrâni, ca băieți și fete împreună să crească, la olaltă să-și petreacă anii copilăriei și ai fericitelor tinerețe și să se despartă numai în diua, când li se hotărește soarta, și multora le era aceasta dureroasă zi de despărțire.

Nu eraŭ în rîndul acestora și voinicii intrați în ceata sfîntă; dar dureroasă era ziua și pentru mulți dintre dînșii.

Sprinteni și chipeși, îmbrăcați cu mânecare negre peste cămașa curată, cu ițarii strînși pe pulpi și încinși cu brâne roșii, ei umblaŭ forfota printre cei-lalți, scăpaŭ din când în când câte o vorbă de glumă, trăgeaŭ pe ici — pe colo cu ochiul, și multe inimi băteaŭ săgetate de privirile lor, dar ei nu se puteaŭ opri nicăiri.

Aici o fată stetea sfiioasă și cu ochii plecați în fața unui flăcău, care-i spunea ce-va pe șoptite, ca numai ea să audă, și toți știaŭ, ce-i spune și care e respunsul ei. Colo câte-va fete își des-tăinuiaŭ gândurile privind cu viuă îngrijare în viitorul neștiut și luându-și cu ochii plini de lă-crămi remas bun unele de la altele și toate de la viața fără de griji. Eară voinicii cei sprinteni și chipeși umblaŭ resleți și fără de rost încoa și în colo.

„Asta nu se poate! — zicea Răciulete cel cârcotaș. N-o să lăsăm noi soarta neamului răză-mată pe oameni fără de căpătâiŭ!”

„Tacă-ți gura! — îi răspunse Ursan. — Nici n-am pornit-o âncă bine, și vrei să ni-o strici!?” Dar cimpoiașul își alese un loc larg și neted și începù să-și umfle foile făcute din piele de capră.

Un chiot de veselie răsună, și voinicii se adună într-o clipă împregiurul cimpoieșului, își potrivesc căciulile în cap, își strîng brănele, își dreg no-jițele de la opinci, își răsucesc mustățele, apoi se prind lanț încheiat și pornesc jocul ei în de ei, — mai ântăiŭ a-ndelete și cu măsură bine cum-penită, apoi mai inimos și din ce în ce mai cu avânt, — după cum îi poartă Cândea, bălanul înalt și cu mustața-n spic.

Mare frumusețe era să-i vezi săltând ușurei când înainte cu pas mare și înapoi cu pas mărunt, când legănându-se la dreapta și la stânga și bătând cu piciorul în pământ. Lumea se adună încetul cu încetul împregiurul lor, în rândul în-tâiŭ copiii și tineretul, ear în dosul lor într-o parte bărbații, într-alta femeile ieșite-n grabă mare din pădure.

Dar eată că despre Orăți se ivește și urcă încetul cu încetul un lung șir de oameni, care aduc par-că ce-va.

E Dragodan, starostele din valea Dâmboviței, care vine și el să-nchee legătură de bună, veci-nătate cu Muntenii.

E Vidac de la Slobodia, care l-a pus la cale și-l aduce dimpreună cu zece dintre fruntașii norodului.

Ca să nu vie cu mâna goală, el a făcut în ajun o vănătoare și aduce cu dînsul șase cerbi, doi zimbri și zece căprioare, — ear pentru-ca cinstea să fie și mai mare, el a luat cu dînsul și pe cele cinci neveste ale sale, cinci de o dată, tot una și una, luate pe ales dintre cele mai tru-pese și mai frumoase, cum i se cuvin lui.

Dragodan, un munte de om, și înalt, și lat în umeri, și gros la ceafă, și peptos ca un taur, nu venia în frunte, ci în coadă ca un fel de Răciulete, dar el se vedea peste capetele celor-lalți cu obrajii lui rotunzi și roșii, cu barba lui deasă și oare-cum arămie, buzat și cu ochii bulbucați, întreg omul viața și putere neînfrântă.

Nu-i mai era acum nimănuia de jocul voinicilor, și toți porniră de a valma pe coaste la vale, ca să vadă cât mai curând și mai de aproape. Bodea însă și Bran și Cândea se opriră în loc, iar bătrânii și oamenii mai așezați se traseră-n dosul lor. Lor nu li se cuvenia să meargă-n calea celor ce veniaŭ la dînșii, ci trebuiaŭ să aștepte unde se aflaŭ și să-i primească în tăcere cuviincioasă.

Dragodan trecù dar cu ai săi prin mijlocul mulțimii, care-i făcu drum larg.

In frunte mergea Vidac țanțoș și ștergându-și sudorile, iar după el urmaŭ doi-spre-zece oameni țepeni, care duceaŭ cei doi zimbri așezați pe pârghii groase, apoi patru câte patru oamenii, care duceaŭ cerbii tot pe pârghii, alți zece, fie-care cu câte o căprioară-n spinare, cei zece fruntași și, în sfîrșit, Dragodan cu soțiile lui, la care muieretul se uita cu un fel de spaimă, căci în gândul lor era lucru de necrezut, ca femeile să se amestece și ele între bărbați.

Sosit în fața lui Bodea, Vidac le spuse oamenilor să așeze vânatul la dreapta și la stânga, apoi făcu drum, ca Dragodan să treacă înainte.

Era parcă se sguduie muntele, când Dragodan se opri, își plecă puțin capul și-și încrucișă pe o clipă mânile pe pept, apoi clătinâdu-și capul dat cam pe spate, le lăsă ear să cadă ca moarte în jos.

Bodea se uită cu un fel de mirare la omul greoiŭ și căpăținos, care rîdea nu numai din gură, din ochi și din sprâncene, ci din toate trăsăturile feței lui, par-că în viața lui n-ar fi aflat că sunt și nevoi pe capul omului.

Vidac tuși o dată și-și luă răsuflare, ca să vorbească. Prea eraŭ înse mulți oamenii ce-l ascultaŭ, și vorba i se opria-n gât. știa el ce are să spună, dar se lăudase, că știe să potrivească bine vorbele și ținea să nu rămâie de rușine.

„Spune o dată! — mormăi starostele, căruia i se și urîse a sta așa țeapăn la un un loe,

„Eaca ce-i, — grăi Vidac dându-și brânci la vorbă.—Starostele, neștiind să vorbească, m-a luat și pe mine cu cele cinci neveste ale lui, ca să vă spun...

Un strigăt de fioroasă mirare îi tăie vorba, și muieretul se depărtă ca alungat de o duhoare grea.

„Auzi tu spurcăciuue de muieri, — grăi una dintre cele gureșe: — cinci de odată pe capul unui biet de om!”

„Ce să-i faci, dacă așa e obiceiul la dînșii!?— întîmpină alta mai potolită.

„Așa e! — grăiră și altele.—Fie-care cu obi-ceiurile lui.— Dar eŭ tot nu m-ași împăca cu asemenea lucru”.

„Nici eŭ! — nici eŭ!—nici eŭ!”— răsuna din tote părțile. — Să ne ferească sfîntul!”

Văzând mișcarea, Vidac își perdù sărita, ear Dragodan, care nu 'nțelegea nimic și credea, că Vidac va fi zis vre-o prostie, se uita rîzând peste capetele mulțimii. „E prost ca un țap speriat,— îi zise el lui Bodea aretând cu mâna lui cărnoasă spre Vidac, — și — o să ne înțelegem mai ușor fără de el.”

Nici că mai era în adevăr, nevoie de înțelepciunea lui Vidac. Vedeaŭ cu toții zimbrii și cerbii și căprioarele, ear atât era destul pentru-ca să le știe și rostul.

Pecând dar Bodea și Bran își dedeaŭ silința să dumirească pe Dragodan, care rîdea de toate nimicurile cu niște hohote ce resunaŭ până-n strîmtorile văii, Cândea și Răciulete ridicară vânatul cel împerătesc și-l duseră la marginea pădurii, ca să-l dee-n seama băieților, între care eraŭ mulți meșteri în dalde aștea.

Ințelegerea cu Dragodan era anevoioasă, dar cu cât mai mult își dedeaŭ silința să-l dumirească pe el, Bodea și Bran cu atât mai vîrtos se dumiriaŭ ei însi-și, că omul acesta, care rîde mereŭ și de care la început le venia și lor să rîdă, nu-și poartă de geaba capul cel mare. Era în el ce-va ce te face să staî, să privești și să asculți.

Ogorii, așa spunea el, i-aŭ pus pe fugă pe Chazari, s-aŭ adunat cu toții la un loc și aŭ pornit înapoi spre strîmtorile Dunării, unde și-aŭ lăsat nevestele și copiii. „Umblând în calea lor să adune pradă și robi, ei înaintează încet, — zise el, — dar peste câte-va ear ne-n-tâlnim cu ei. — Ce facem!? — strigă el cu glasul lui de taur și încruntându-se, încât Bodea se dete un pas înapoi.

„Ii așteptăm, — răspunse el.

„Unde!? — strigă ear Dragodan. — Voi aici? Vladimir colo? — noi în altă parte? — nu se poate! — Trebue să ne adunăm cu toții la Ialomița. Mi-am adus nevestele și vi le las să faceți ce voiți cu ele, dacă nu vi-oi fi bun tovarăș de luptă”.

Bodea ear se dete înapoi.

„Asta nu se poate, — îi zise: — noi nu putem să avem neveste.”

Dragodan se uită oare-cum sperios la el, apoi începù să rîdă cu niște hohote, care-l sguduiaŭ în toate încheieturile și băgaŭ spaima în copii.

„Care va să zică, — grăi dînsul ștergându-și lacremile, — sunteți cu țapii-mbătrăniți ce nu mai umblă cu turma.”

Cu asta li se-nfundă vorba, căci copiii și tineretul iar porniră la vale.

Veniaŭ despre peșteră urcând încet preoții cu bărânul Arie în frunte, iar ceva mai departe, despre Scărișoara, Dragoslav cu dece fruntași de la Slatina și Mala cu alte zece fete tinere.

și atât de sărbătorească era așteptarea, în care se aflaŭ cu toții, în cât Dragodan își conteni și el rîsul și se dete dimpreună cu Cele cinci neveste ale lui la o parte oare-cum sfiicios și doritor de a ști, cine sunt cei ce vin și ce are să se întâmple după-ce vor fi sosit.

Părintele Arie, voios și cu fața senină, urca pas cu pas și oprindu-se des, ca să măngâe pe câte unul din copiii ce-i eșiseră-n cale și se uitaŭ cu ochii mari la dînsul.

La marginea pădurii ardeaŭ vre-o șase-zeci de focuri mari, la care băieții frigeaŭ vânatul împărțit în frigări. Sprincenele bătrânului preot se încrețiră când simți mirosul de cărnuri arse-n foc, dară el iar începù să zimbească după-ce copii îi spuseră ceea-ce știaŭ despre isprăvurile lui Dragodan.

Sosit în fața lui Bodea, care-l aștepta stând plecat puțin înainte, el se uită lung și cu mulțumire din ce în ce mai învederată la tînărul atât de bine făcut, pe care nu-l văzuse âncă.

„Lăudat să fie numele Domnului!—grăi Bodea făcând un pas înainte, ca să iee mâna preotului și s-o sărute.

Părintele Arie se dete înse la o parte și apoi înapoi pentru-ca Părintele Luca să rămâie în rândul ântâiu.

„Nu e,— zise el, —nici vîrstă, nici stare, care poate să treacă pe cine-va înaintea părintelui.”

Bodea sărută dar mai ânteiŭ mâna tatălui săŭ, apoi pe a Părintelui Arie și voi să treacă la ceilalți preoți. Bătrânul îi ținu însă mâna și-l să-rută pe frunte.

„Darul Domnului să se reverse prin noi asupra ta! — îi zise apoi rostind vorbele rar și răs-picat. — E mare mâhnirea de a nu mai pută să ai parte de sfîntă chemare, pentru care te-ai născut, și eŭ, om foarte bătrân, nu-mi aduc aminte, ca vre-un alt fiiŭ de preot să mai fi avut mâhnirea aceasta. Dar mângâie-te, fiiule, căci multe sunt, deosebite și neînțelese de noi căile Domnului și tot a lui voință o împlinești purtând sarcina ce ți-ai ales după pornirea inimii tale. Nu prin vredniciile tale, nici prin bunăvoința semenilor tăi, ci din îndurarea lui te-ai ridicat mai presus de toți, și locul lui îl ții aici în mijlocul nostru păstrând buna rânduială între oameni, ajutând pe cei slabi, ocrotind pe cei năpăstuiți, mângâind pe cei buni, certând pe cei răi, siluind pe cei îndărătnici și purtând grijă de binele tuturora”.

„Lu-i i-am închinat toată viața mea, și numai pentru binele tuturora am să trăesc! — îi zise Bodea.

„Nu, fiiule, întîmpină preotul:—viața ta e în-treagă numai a ta.—întocmai precum părintele nu-și închină viața, ci se folosește de ea și mul-țumirea sa o caută purtând grijă de copiii săi, și tu mulțumirea ta și a urmașilor tei o cauți purtând grijă de binele tuturora. Tu însu-ți ai să suferi și să te căiești, dacă nu vei păzi legea și bunele moravuri. — De o potrivă ești cu ori-și-care, și nu ți se cuvine nimic ce nu i se cuvine fie-căruia”.

Bodea auzia aceste vorbe, dar nu mai era în stare să-și dee seamă despre înțelesul lor: ochii lui și ființa-i întreagă se îndreptaseră spre Mala, pe care o recunoscuse din depărtare. Nu mai era copila cu obrajii rotunji; se făcuse mai înaltă și mai subțirică, fața îi era suptă și mersul îi era cuvios, dar tot ea era, și el ear se simți cuprins de sîmțementul de amorțeală, care-l făcuse să tremure în tot trupul când o ducea atîrnată de brațul lui. — Numai pe o clipă înse: în clipa următoare el își încordă puterile și rămase stând drept și neturburat de nimic, stăpân pe sine și pe faptele sale.

Văzând schimbarea petrecută în fața lui Bodea și mișcarea ce se produse în mulțimea adunată împregiuru-i, Părintele Arie lasă mâna lui Bodea și se întoarse și el.

„Ah, Mală, copilă mie mult iubită!—strigă el mergând spre dînsa.—Mare e bucuria ce ne faci viind azi în mijlocul nostru!”

Mala făcu câți-va pași mari spre dînsul, apoi își plecă genunchele până la pământ și-i sărută mâna și poala hainei lungi.

„Văd,—îi zise el ridicând-o, ca s-o sărute pe frunte,—și înțeleg din fața ta gândul, cu care ai venit, și lăudăm cu toții hotărîrea voastră.”-

El o duse apoi spre Bodea și spre cei-l-alți preoți.

Dragoslav se oprise cu soții lui și cu cele-l-alte fete în clipa, când Mala a pornit înainte, eară Bodea, încins cu sabia cea strălucită, stetea drept și nemișcat având la dreapta lui pe Bran, în dosul lui pe Ursan, pe Moroiŭ și pe âncă câți-va dintre sfetnici, ear în față pe preoți.

Mala se opri cu ochii plecați și tremurând în tot trupul ca turturica prinsă-n laț, dar din ce în ce mai stăpână și ea pe sine.

„Eată,— grăi Părintele Arie,—aceasta e copila bună, care a rătăcit căutând pe părinții ei mult iubiți și în timp de noapte vijelioasă a căzut în prăpastia adâncă—după rânduirea lui Dumnezeŭ tocmai în fața peșterei, ca eŭ să pot avă la bă-trânețele mele mângâierea de a-i fi scăpat viața și de a-i fi luminat sufletul spre a cere pentru sine și pentru ai săi sfîntul botez.”

Obrajii lui Bodea se roșiră.

„N-ai aflat, părinte, întregul adevăr,—grăi dînsul spre mirarea tuturora.—Ne cunoaștem eŭ și ea, și nu e în graiul omenesc vorbă pentru exprimarea simțământului de fericire, care-mi-a cuprins întreaga ființă în clipa, când am văzut-o în poienele noastre, în mijlocul fraților mei”.

Marii ochi albaștri ai copilei și obrajii ei cu-rați se umplură de mari și limpezi picături de lacrămi.

„O, zi de nespusă fericire!—strigă dînsa ri-dicându-și capul.—Ai rostit vorba, și ori-și-cât de mare-mi-ar fi vina, ea e spășită și ștearsă când tu o mărturisești și-mi ușurezi sufletul!”

Părintele Arie și Părintele Luca se uitară mi-rați când la el, când la ea; Dragoslav făcu și el câți-va pași spre dînsa; mulțimea se îndeșui cu grăbire neastâmpărată din toate părțile,—ca. să vadă și să audă; chiar Dragodan, care nu înțelegea nimic, simția că e mare lucrul, care se petrece, și-’și făcu drum printre cei-l-alți,—cea-ce lui nu îi era de loc greŭ să facă.

„Tată,— urmă Bodea întorcându-se spre Pă-rintele Luca, — aceasta e copila, care, stăpânită de o pornire oarbă, a luat cel mai scump odor al părintelui săŭ, armăsarul nestrunit în freŭ, și mi l-a dat mie, ca să mă pot întoarce la voi.”

„Nu e că te-am ajutat să scapi, — întimpină dînsa luându-și avânt,—ci că am ajuns să-te văz aici, cel dântâiŭ între ai tăi. O, cât am tremu-rat, prin câte sbuciumări am trecut, cât am suferit întrebându-mă mereŭ, cine e omul, pe care l-am ajutat, și ce s-a făcut el.—Te văz acum, te știŭ și sunt mângâiată în sufletul meŭ!”

Părintele Arie o depărtă puțin de la sine.

„Dar tu nu-mi-ai spus mie nimic despre a-ceasta”, — îi zise el în chip de mustrare.

„Nici mie”, — adăogă Dragoslav.

„De ce să vă spun și ce vă puteam spune!?”— răspunse ea liniștită.—știam eŭ oare, dacă e bună ori rea fapta, la săvîrșirea căreia am luat parte, dacă mă laud ori mă defăimez vorbind de ea și dacă puteți ori nu să înțelegi ceea-ce eŭ pu înțelegeam!? știam eŭ, dacă nu cum-va îi turbur viața spuind ceea ce numai el știa!?—Nu! acesta e lucru, pe care numai noi amândoi împreună putem să-l spunem, și n-ași pute să staŭ cu capul ridicat în fața lui și a voastră, dacă-ntr-o clipă de slăbiciune ași fi dat de gol o taină, care nu era numai a mea.—Nu!—urmă ea cu înduioșare,—n-aveam ce să vă spun. Nici eŭ nu l-am căutat pe el; nici el nu m-a căutat pe mine: ni s-aŭ încrucișat o dată cărările ' vieții și ear s-aŭ îngemănat; ne-am întâlnit și ear ne-am despărțit mergând fie-care în calea lui, dar nu ne vom mai uita unul pe altul cât vom mai trăi pe pământ și inima mea se va umplă de dulceață tot-dea-una când îmi voi aduce aminte, că el m-a cunoscut aici în fața voastră”.

Ochii tuturora se îndreptară în tăcere adîncă asupra lui Bodea, care sta cu ochii plecați.

Nu, aici în auzul tuturora el nu mai putea să-i zică nimic.

Așa era, cum dînsa zisese: căile lor se des-părțiseră și despărțite aveaŭ să rămână. Acesta era și în mintea lui adevărul, și totuși îi era greŭ afară din cale, că dînsa a putut să se îmbărbăteze a o spune aceasta chiar în clipa revederii și în fața tuturora,—par-că nimic n-ar fi fost.

„Viitorul e taină nepătrunsă, — grăi dînsul a-șezat,—și nu putem să știm, dacă nu ni se vor mai încrucișa cărările: eŭ fericit că-n clipa a-ceasta mă voi simți tot-dea-una, când ne vom mai întâlni.

Mala se plecă încet și adânc ca roaba în fața stăpânului săŭ, și un simțământ de strîmtorare îi cuprinse pe cei adunați împregiurul lor. Era par-că o pâclă deasă se lăsase de odată asupra poienei, și toate fețele se făcuseră gânditoare și posomorite ca norii negri ce se ridicaŭ despre Capul Coastei.

Sărmana copilă! Cu câtă însuflețire curată plecase ea de acasă.... cât se pregătise ea pentru ziua aceasta!?—ear acum sufletul îi era turburat și gândul abătut de nu mai știa ce voește și nu mai îndrăznia par-că să-și ridice ochii spre bătrânul sfînt, la care venise.

„Mă iartă, Părinte,— grăi dînsa strîmtorată,— că lucrurile aŭ luat o întorsătură, la care nu mă puteam aștepta.—Noi am venit să te rugăm în numele întregului nostru norod, ca să ne des-chizi prin sfîntul botez calea mânțuirii”

Ea le făcu apoi celor-l-alți semn să se apropie.

Dragoslav luă de la unul din soții lui o covată acoperită cu o cârpă curată și i-o întinse preotului.

„E prinosul ce aducem pentru împodobirea sfîntului altar,— grăi dînsa ridicând cârpa,—aur spălat de noi înși-ne din nisipul rîului și adunat anume pentru casa Domnului.”

Gândirea tuturora luă o nouă îndrumare, și cei mai apropiați se îndesuiră împregiurul Părin-telui Arie, care, dus cu gândul, trecù de mai multe ori cu degetele lui subțiri și lungi peste pravul greŭ și strălucitor.

„Ii este plăcută Domnului jertfa voastră,—grăi el într-un târziu,—căci podoabele scumpe și strălucitoare numai lui i se cuvin. Dorința voastră însă e lucru mare, fata mea, și numai încetul cu încetul și după multe și mari stăruințe va pută să fie împlinită.”

„Stăruim, Părinte, cu toată căldura inimilor noastre”,—întimpină dînsa.

„Vă lăudăm cu toții pentru aceasta,—răspunse el,—dar nu e destul să doriți, ci trebue să fiți și luminați și să vă puneți credința la grele încercări. Acela, fata mea, care vrea să stee în fața Domnului, trebue să fie cu sufletul curat. Putem să botezăm pe copiii nevinovați, dar oameni îmbătrâniți în păcate nu pot să primească sfîntul botez de cât după ce se vor fi lăpădat de relele lor deprinderi și vor fi ajuns a-și petrece viața după renduiala legii creștinești.”

„Așa e!—strigară mai mulți de odată uitân-du-se la Dragodan. — Nu-i primim în mijlocul nostru!”

„Să se înfrâneze mai nainte!”

„Să se curățe de spurcăciune!

„Să-și lepede muierile!„

„Să nu ne strice moravurile.

Dragodan vedea, că e vorba de el, și se uita când rizând pe rânjite la bei ce se uitaŭ la el, când la Mala, care sta cu ochii plecați și stri-vită de rușine, când ear la Bodea cel tăcut și rece.

„Nu fiilor mei,—grăi Părintele Arie așezat.— Legea nouă nu poate să desfacă legăturile încheiate după legea veche, și pe copii nimic nu poate să-i despartă de părinți. Cel ce primește sfîntul botez se leapădă de drepturile ce nu i se cuvin creștinului, dar datoriile, pe care le-a a-vut, are să și le împlinească cu atât mai vîrtos”.

Ori-și cât de mare ar fi fost autoritatea Părintelui Arie, gândul acesta nu intra în mintea oamenilor.

„Care va să zică,—grăi Părintele Luca,—ar fi cu putință, ca un creștin să aibă și mai multe soții.”

„Trebue să le ție, dacă le-a avut mai-nainte de a fi primit botezul, — îi răspunse Părintele Arie,—și să poarte după legea cea nouă grijă de ele.”

„și dacă vre-una din ele nu vrea ori nu e vrednică să primească botezul?”

„Căsătoria, —îi zise bătrânul,—nu e legătură făcută între creștin și creștină, ci între bărbat și femee, și legea omenească poate să oprească însoțirea creștinului cu o păgână, dar lui Dumnezeŭ îi este plăcută ori-și-ce însoțire pornită din inimă curată.”

Nu; cu gândul acesta nu se puteaŭ împăca Muntenii trăiți atâta timp în mijlocul unei lumi cu moravuri sălbatice și deprinși a lua drept oameni spurcați pe toți vecinii lor. O frământare înăbușită îi cuprinse dar pe toți și privirile lor se îndreptară ear spre Dragodan, spre Dragoslav șr spre soții lui, spre Mala, căreia îi ve-nia să fugă.

„Ce este!? Ce vor oamenii aceștia!? — întrebă Dragodan uitându-se cu ochii lui bulbucați drept în fața lui Bodea.

Bodea făcu câți-va pași până la Mala, se plecă spre ea și o cuprinse cu brațul.

„Nu uitați,—zise el apoi,—că ei toți sunt oaspeții noștri și iubirea creștinească nu se mărginește numai la creștini, ci are să îmbrățișeze pe toată suflarea omenească.”

„Arată-ne, Părinte, calea mântuirii, — strigă Mala adânc mișcată;—spune, ce avem să facem, ca turma cea curată să ne suferă și pe noi în mijlocul ei, căci pătrunși suntem de nemernicia noastră și însetați de lumină!”

„Să veniți,—grăi Bodea,—voi care sunteți tari în hotărîrea voastră, să vă așezați în mijlocul nostru și să vă deprindeți cu asprimile vieții creștinești, ear apoi, după ce veți fi primit botezul, să vă întoarceți, ca să pregătiți și pe cei-l-alți”

„Bine-cuvântat să fii de urmașii noștri, fiiule, pentru hotărîrea ta,—îi zise Părintele Arie, și o tăcere adâncă Se făcu împregiurul lor.

Un tunet răsună bubuind de-a lungul văilor și pe ici pe colo începură să cadă mari stropi de ploaie.

E mare noroc, așa se dicea, dacă ploaie în ziua aceasta, și mulțimea se risipi fugind veselă spre pădure, ca să-și caute adăpost pe sub fagii bătrâni.

Cei mai mulți însă nu eraŭ âncă junși la pădure, când furtuna se descărcă cu o repeziciune năpraz-nică ce numai în culmile munților e cu putință.

șiroaie dese se vărsa ploaia; vîjiind înfiorător îndoia vântul copacii cei bătrâni: unul după altul cădeaŭ trăsnetele; șir încheiat se țineaŭ tunetele sguduitoare; în valuri mari și răpezi se porni în câte-va clipe puhoiul la vale: era par-că se apropie sfîrșitul lumii, și nimeni nu mai căuta acum adăpost, ci stăteaŭ toți ca înfipți în pământ și cu capul plecat, care unde-l apucase furtuna, și numai pe ici pe colo mai alerga câte o mumă îngrozită să-și adune copiii risipiți.

Doi oameni numai, Bodea și Bran, ei singuri steteaŭ drepți și cu capul ridicat în mijlocul poienei.

„Ce voi ești să faci!?—întrebă Bran scurt și aspru.

„Să merg înainte pe drumul ce-mi-am croit!” — îi răspunse Bodea hotărît.

„Omule, bagă de seamă! —îi zise Bran ridicând mâna.—Bărbăția-și-o arată fie-care stepânindu-și pornirile rele: tu voești să te calci însu-ți pe tine puindu-te în protiva unei porniri bune. Nu căuta să scapi de soarta ta; e prea mare ispita pentru un muritor, și ori te pleci ori cazi în păcat. Rămâi curat, căci ochii tuturora te văz: ia-o cu bine-cuventarea preotului tău, căci altfel te pierzi.

„Nici una, nici alta!” — răspunse Bodea de-părtându-se de el.

V

Goana mare.

Din sus de Văleni și din jos de Cetățeni e și astă-zi satul Mestecați: aici a ales Bodea loc de așezare pentru cei chemați a trăi împreună cu Muntenii, ca să iee deprinderile vieții creștinești și se le ducă apoi cu dînșii la norodul lor.

Cu graba omului înfierbântat de un gând adimenitor s-a pus pe lucru, și sute de oameni munciaŭ întins zi și noapte, ca să ridice cât mai curând casele pentru adăpostirea lor și să se înceapă cât mai de grab sâvîrșirea faptei bune.

Dragodan înse nu mai umbla la vânătoare și nu mai petrecea la îngrăditura lui, unde stă și azi satul Dragodănești, ci aduna oameni și alerga când spre Ialomița la Vladimir, când spre Argeș, la Bohuslav. Peste câte-va zile el i-a trimis lui Bodea veste grabnică și la chemat să vie fără de întârdiere, căci Ogorii se apropie.

Nu se legase Bodea să vie când va fi chemat și nici nu era hotărît să meargă, dar a-ncălecat să treacă peste îngrăditura din valea Rîului Alb în fața Buciumenilor și i-a trimis și lui Bran vorbă să se coboară tot acolo.

Nu mai era însă Bodea omul chibzuit și îndelung răbdător, care își mâsoară pașii și se gândește de trei-ori mai nainte de a purcede la faptă. Gândul lui era împărțit, dus acum la casele iernase neisprăvite, trecut peste puțin din colo, sub surpătura, unde se spăla pravul de aur, sburat apoi spre șesul depărtat, unde îi vedea pe Ogori viind călare pe caii lor sprinteni, dar nici o dată nu se opria acolo, unde era și el călărind în fruntea cetei, el și-a luat de zece-ori hotărîrea și de zece-ori a schimbat-o. Nu-și spunea nimănuia gândul și totuși se uita sperios înapoi, par-că voia să vadă, dacă nu cum-va soții lui i-aŭ aflat cumrva gândurile, și se simția umilit în el în-su-și și rușinat, că ar vrea să voiască și nu poate.

Ceea ce-l ridică pe om mai presus de toate cele-lalte ființe viețuitoare e virtutea stăpânirii de sine: rob al pornirilor sale firești, el cade în rândul fiarelor și se simte mai nemernic decât viermele ce se tîresce de ici până colo fără ca să știe ce face. și rob era Bodea, care se svîr-colia să-și rumpă lanțurile și le sfărîma și tot nu putea să scape.

Sosit la îngrăditura de pe Rîul Alb, el a stat puțin, apoi a trecut în valea Ialomiței.

Sosit aici, el a stat puțin, apoi a plecat la vale, nu pentru-că voia să meargă înainte, ci pentru-că nu putea să stee în loc. Cuprins de neastâmpăr, el ar fi voit, ca viața să i se des-fășure răpede și tot mai răpede cum pusdăriile se mistuie în flăcările mănate de vânt încet a pornit-o, iute și-a urmat drumul și-n goană mare s-a depărtat în cele din urmă, par-că fie-care clipă pierdută îi aducea peirea.

Sosit în gura văii, unde i-a găsit pe cei trei staroști cu vre-o opt mii de oameni, el a stat puțin, apoi ear a plecat. Inainte și tot înainte, departe și tot mai departe-l ducea firea lui res-vrătită, ca să vadă, să se dumirească, să facă ce-va...

Numai în fața dușmanului s-a oprit, dar aici, când primele cete de Ogori s-aŭ ivit în preajma lui, mintea i s-a luminat de o dată, bătăile inimii i s-aŭ potolit, și el ear nu mai vedea decât pe dușmanul din fața lui și viețele tinere ale soților sei.

„Domoli și fără de pripire!—strigă el. —Ni-meni să nu se avânte. Strînși la un loc rend încheiat!”

Dintr-o singură ochire el își croi planul de luptă.

Cetele celor trei staroști rămăseseră departe în urmă, ascunse-n dosul unei păduri ce se-n-tindea pe țermurul steng al lalomiței. Gândul lui era să dee pept cu Ogorii, apoi, după o luptă scurtă, să se retragă încetul cu încetul spre șes și să-i adimenească pe dușmani și să-i tragă după dînsul pe țermurul drept, pentru-ca starostii să-i poată apuca fără de vpste din dos.

Eară Bran venia pe urma lui din ce în ce mai grăbit și mai viiŭ îngrijat.

El era âncă departe când cele-lalte două cete se-ncăierară cu Ogorii.

„Tot ca mine! — striga Bodea! — Apărați-vă, dar nu loviți!”

Era o nebunie, ca două sute de oameni să se prindă la luptă cu mii, și peste puțin Ogorii apucară la dreapta și la stânga înainte, ca să-i încungiure pe Munteni și să-i prindă pe toți fără nici o vărsare de sânge.

„Inapoi! — strigă acum Bodea și o goană sălbatică se porni de a lungul câmpului ce se întindea la marginea pădurii.

„Se cuvine ori nu să dai ascultare unui om, care și-a perdut sărita!?”—strigă Bran când văzu această retragere din ce în ce mai grabnică, dar tot o lua și el în goană mare înainte, ca să se unească cum-va cu cele-lalte două cete.

Lucrul acesta era înse peste putință, căci Ogorii se rupseră în doue, și pe când unii se depărtară la stânga urmărind pe Bodea, cei-lalți se-ncăierară cu Bran, îl siliră să se retragă și el și o luară pe urma lui la dreapta.

Lupta s-a început numai când aceștia aŭ dat peste cetele celor trei staroști.

O zăpăceală nebunească îi cuprinse pe Ogori când se vedură loviți din trei părți fără de veste, și unii ținură pept cu Sorbii, alții se-n-toarseră-n napoi și ear alții intrară în desișul pădurii, ca să treacă din colo, unde își știaŭ soții. Ear Dragodan întră răcnind ca un taur înfuriat printre dînșii și se repedia când în coace, când în colo, ca să-i risipească și să-i împingă în pădurea plină de mlaștini.

Ear departe mai la vale Bodea și Cândea treceaŭ rîul și-i furaŭ după dînșii și pe cei-lalți Ogori

Abia acum ajunse Bran să-nțeleagă manevra și trecù și el rîul, ca să se unească cu cele-lalte două cete.

In acela-și timp porni și Vladimir cu Bohuslav la vale, ca să-i apuce pe Ogor! din dos.

Âncă mai nebunească era zăpăceala, în care, căduseră aceștia. Unii, trecuți acum peste rîŭ, se încăieraseră cu Muntenii, care îi trăgeaŭ la vale, ear alții, netrecuți âncă, se-ntoarseră la deal, ca să dee pept cu Sorbii ce veniaŭ cu pas grăbit spre dînșii.

Lupta nu putea nici aici să ție mult.

Deși mult mai numeroși, Ogorii eraŭ risipiți și-și perduseră cu desevîrșire sărita, nu puteaŭ să-și dee seamă despre puterea dușmanului, care-i lovise de o dată din mai multe părți, și peste puțin ei părăsiră câmpul de luptă.

Cei dânteiŭ fură Ogorii încăierați cu Muntenii, și ca vîrtejul în timp de vară se depărtară spre lunca Dămboviței cetele de călăreți, acum Ogorii înainte și Muntenii după ei, ici în șir lung și risipiți și peste puțin adunându-se ear, ca să se-ncaiere-n luptă scurtă.

Bran, care n-ajunsese, să între-n luptă, se uita cu inima-ncleștată-n urma lor și-l vedea pe Bodea călare pe armăsarul lui negru tot de a una cel dânteiŭ și totdeauna în mijlocul vîr-tejului. Era par-că’ voia cu ori-ce preț să sfârșească o dată lupta, ca să poată merge mai departe.

Nu se mai vedea în cele din urmă nimic, și abia-ntr-un târziŭ începură ear să se ivească pe ici pe colo călăreți risipiți, care se-ntorceaŭ încet, cei mai mulți aducând de căpăstru caii rămași fără stăpân.

Păcat ar fi fost, la urma urmelor, să lase asemenea cai în prada întâmplării!

Bran era cu toate aceste adânc mâhnit, și mâhnirea lui creștea dintr-o clipă în alta, căci se-ntorceaŭ unul după altul călăreții, dar nici unul nu putea să spună, Bodea ce s-a făcut. Il perduseră toți în avântul goanei. Mulți își aduceaŭ a minte de a-l fi văzut mai ici, mai colo hârțuindu-se cu fugarii, dar nu se puteau dumiri, care l-a văzut cel din urmă și unde s-a reslățit el.

Lucrul acesta n-ar fi putut nici el însu-și să-l spună.

Ajuns în lunca Dâmboviței la coasta, unde-l apucase vișcolul, amintirile celor două nopți fioroase se iviră cu o putere nebiruită în sufletul lui, și el luă ca tras de un farmec covîrșitor drumul, pe care venise atunci, înainte, mereŭ înainte, fără — ca să se mai uite înapoi și fără-ca să se mai întrebe, dacă mai vine ori nu cine-va după el.

Era departe când se desmetici și-și dete seamă, că fapta lui e faptă de om smintit, că soții lui vor fi nemângăiați când îl vor căuta și nu vor pute să-l găsească și că toți se vor întreba, dacă mai e ori nu în totă firea, când se va întoarce a casă: el mergea cu toate aceste înainte, voia cu tot din adinsul să meargă și era petruns cu dăsevîrșire de gândul, că trebue neapărat să facă ceea ce făcea.

și, o, câtă deosebire între ceea ce a fost atunci și ceea ce era acum.

Acolo, unde atunci eraŭ colibi acoperite cu frunzar și cu pământ, acum se ridicaŭ case trainic durate; în valea atunci plină de leșuri intrate-n putreziciune acum eraŭ lanuri cu spic mare și greŭ, pășteaŭ vite de jug și de prăsilă, se jucaŭ pe ici pe colo copii veseli și munciaŭ în toată tigna oameni harnici, care așteptaŭ cu inima ușoară iarna viitoare.

Câte-va luni de viață pacinică aŭ fost destul ca iadul de atunci să se prefacă-n raiu.

El își lăsă calul în treapăt domol, apoi în pas lin, ca să vadă în toate amănuntele ei viața tig-nită ce se desfășura în vale și să se bucure pe din deplin de ea.

„Da!— își zise el perdut în gânduri, — ăsta e rostul omului pe pământ: ne naștem, ca să trăim, și trăim, ca să ne bucurăm de viață! Asta e răsplata suferințelor noastre! Ce-ar prețui lumina zilei, dacă n-am fi noi, ca s-o vedem!? — Ce înțeles ar ave bogăția de frumusețe, cu care Dum-nezeŭ și-a împodobit pământul, dacă n-am fi noi, ca să stăm uimiți și încântați în fața ei!? — Pustie ar fi lumea și sălbatică, dacă n-am trece și noi prin mijlocul ei!”

Ii răsunaŭ âncă-n urechi răcnetele fioroase, și vedea-n gândul lui încăierările crâncene, din care abia ieșise.

Nu! el n-avea dreptate când zicea, că nu voiește să între în legătură statornică cu acești oameni porniți spreviețuire pacinică. Iși făcea mustrări, că li-a zis oamenilor săi să se apere, dar să nu lovească, și se căia, că n-a urmat goana înainte. Dragodan avea dreptate; omul adevărat era el, care răcnia ca un taur înfuriat și lovia cu ochii închiși. Loviți trebue să fie fără de cruțare cei ce calcă lanuri în copitele cailor și adună pradă și fac jaf și robesc pe semenii lor; stîr-piți aŭ să fie cei ce se-mbuibă trăind din roadele muncii sevîrșite de alții și șterși de pe fața pământului, ca nici numele să nu le rămâie!”

și ear îi era par-că s-a mai văzut o dată pe sine însu-și urcând așa-ndelete spre fundul văii, ear i se înfățișaŭ toate ca un vis trăit pe nevoite.

Cum a ajuns el aici!? Voit-a el însu-și să vie!? Nu! —Pornit de a casă fără-ca să-și poată da seamă, unde era să ajungă, el s-a dus ca vîrtejul de a lungul pustiului întins și s-a pomenit aici.

Ii era par-că e cine-va nevăzut, care-l ia și-l duce și-l poartă și-l pune să facă și-l ridică și-l coboară ca pe o uneltă nemernică, eară el nu poate altfel.

Il vedea-n fața lui pe bătrânul Arie, care îl spunea, fără-ca să-și dee seamă despre ceea ce zice, că viața lui e întreagă numai a lui, și o vedea pe baba Miia cea înaltă și slabă, numai oase și pele sbîrcită pe ele.

Așa veniaŭ toate, cum ea le văzuse: așa era, cum el zisese: o dată numai trăiește omul aici pe pământ, și această singură viață are s-o păzească cu multă grijă și s-o chivernisească cu toată chibzuință.

Acolo era, în fundul văii, lumina, pe care o văzuse ea.

Dar omul spân!? — ce era cu omul spân!? —

Cuprins de o temere nehotărîtă, el își zori ear calul și-și urmă drumul iute și tot mai iute și mai nerăbdător, ca nu cum-va să sosească prea târziŭ.

Âncă de mult îl zărise înse Dragan, unul din fruntașii, care-nsoțiseră pe Dragoslav în ziuă de Rusalii, și mai răpede decât călărețul a trecut din om în om și s-a dus până-n fundul văii vestea, că voivodul vine de la vale călare pe un armăsar negru, cu buzduganul în mână și încins cu sabie strălucită.

Primind vestea îmbucurătoare, Radoslav, starostele, și feciorii lui începură să alerge neas-temperați în toate părțile, ca să adune cât de multă lume și să-l primească cum se cuvine pe fugarul, care se-ntorcea de bună voie, —alerga lumea și de la deal la vale, și de la vale la deal, ca să se adune la un loc.

„Vine, — strigă Mala ca ieșită din fire, — vine să ne iee și să ne ducă! — Aceasta e ziua cea mare, în care ni se luminează viața. — Grabnic— să ne gătim, fără de întârziere să plecăm și în-tr-un răsuflet să ne ducem!”

Acolo, unde stă și azi satul Domneștii; înte-meiat de Bodea în amintirea acestei zile, se adunaseră de a valma bărbați, femei și copii, mulțime îngrămădită fără de nici o rânduială, care începù să se puie-n sgomotoasă mișcare când călărețul se ivi la cotitura văii.

Văzând-o din depărtare, Bodea ear își domoli mersul, îi dete armăsarului coardă, își strînse buzduganul în mână și-și adună gândurile.

Nu mai eraŭ în fața lui nici oamenii îndîrjiți, care-l legaseră cot la cot, ca să-l ție sub bună pază, nici nemernicii istoviți de foame, de frig și de osteneli întinse, care staŭ cu capul plecat și cu mânile încrucișate pe pept, ci vecini buni, care-l așteaptă cu inima deschisă și scăpărând de bucurie: el se simția cu toate aceste din ce în ce mai strîmtorat.

Singur, răsleț și de capul lui, el era gata să săvîrșească o faptă, care hotărîa nu numai mersul vieții lui, ci tot odată și soarta a două neamuri de oameni. I se cuvenia oare să o facă aceasta? — Putea el să primească numai singur răspunderea pentru cele ce vor urma? — Putea, cum zisese Răciulete, s-o iea pe sufletul lui?

Simția, că altfel nu poate să facă și că viața lui toată s-ar mustra amarnic, dac-ar mai sta pe gânduri.

Nu, el n-a venit numai din - întâmplare aice. Dile multe de a rândul s-a frământat în el, s-a gândit și s-a răsgândit și s-a pătruns în cele din urmă de convingerea, că așa și numai așa e bine, și dator e bărbatul să facă fără de amânare ceea ce după a lui convingere e bine și să primească întreaga răspundere pentru fapta sa.

„Le voi face sîlă, dacă nu vor primi de bună voie!” — își zise el ridicându-și capul și înfi-gându-se oare-cum în șea, apoi ear își zori armăsarul.

Sosit înse în fața mulțimii, el ear își perdù șirul.

Când el își opri calul, Mala făcu un pas spre el, apoi rămase nemișcată, cu fața albă ca varul și cu ochii țintă la ochii lui, gata de a-i vorbi, dar cu răsuflarea oprită.

Nu, așa el nu putea s-o vadă. Singuri ei amân-doi trebuiaŭ să fie, ca să poată vorbi.

Ochii lui trecură o dată peste fețele oamenilor ce steteaŭ strîmtorați în fața lui.

„Am venit la voi numai singur, — le zise el în limba lor, — ca să vă arăt, că mă sîmt ca a casă în mijlocul vostru!” -

Mala suspină ușurată, eară mulțimea-și dete bucuria în o sgomotoasă mișcare pe față.

„Noi și voi, — urmă el după ce ear se făcu liniște, — suntem una, împreună avem să trăim, împreună avem să ne apărăm și nici odată nu avem să ne dușmănim între noi”.

„Nici o dată! — nici o dată! — strigară cu toții cuprinși de însuflețire, și mișcarea sgomotoasă ear se porni în vreme ce Bodea descălecă și înaintă spre Mala, care sta singură la o parte.

„Am venit să te iaŭ și să te duc,—îi zise fără pe încungiur. — Una are să fie de azi înainte viața mea și a ta”.

Ea se plecă în fața lui.

„Tu ești blând și dulce la fire, și bunătatea ta nu are margini, — îi răspunse ea, — dar nu poți să simți durerea celui umilit, căci voi nici o dată n-ați fost umiliți, voi totdeauna v-ați știut mai presus de toți.—De ce ai venit tu singur!?”

„Pentru-că am voit să câștig încrederea obștiei voastre aretându-i, că am și eŭ încredere în ea”.

„Nu! — întimpină ea. — Ai venit singur fiind-că singur ești în felul tău chiar și între ai tăi.— O, ei nu vor ceea ce voiești tu! — Cum vei pute să împaci oămeni atât de deosebiți prin fire, prin moravuri și prin credînțe!? Pute-vei tu să înnă-buși disprețul unora și mânia altora!?—Nu are margini bunătatea ta, dar puterea ta e mărginită, și viața noastră între ai voștri nu poate să fie de cât un lung șir de umilințe pentru noi și-un nesecat isvor de suferințe pentru tine!”

Bodea sta cu ochi! plecați în fața ei: așa era cum dînsa zicea, fie-care vorbă a ei îi trecea ca un junghiŭ prin inimă.

„Care va să zică tu nu mai voiești să vii?” — o întrebă el.

„Nu mă mai întreba, dacă voiesc ori nu—răs-punse ea. — Femeea nu are voință, și când tu mă chemi, eŭ nu pot decât să-nchid ochii și să staŭ umilită. — Eată-mă, — urmă ea, — fă ce vrei cu mine! — ție toate ți se cuvin! Poți să mă ridici ori să mă cobori, să mă înalți ori să mă umilești: mă ai cum mă vezi și mă vei avă cum mă vei păstra. Dar să nu te bucuri, căci multe sunt durerile, prin care vei trece. — Gândește-te la ele, și te întreb eŭ pe tine, dacă voiești ori nu”.

Nimeni afară de dînsul nu putea să înțeleagă vorbele ei; el era cu toate aceste greŭ jignit, că ea le rostește în fața altora.

„Voiesc!” — îi răspunse dar, ca să scape.

„Nu voiești âncă, ci dorești numai — grăi dînsa. — Eŭ mi-am dat seamă despre tot ceea ce mi se poate întempla și m-am împăcat cu toate. Ii vezi pe oamenii aceștia. In gândul lor femea este roabă, și ei toți se vor bucura când mă vei lua și mă vei duce, — ori-și-care ți-ar fi gândul. — In gândul acelora, la care mă duci, femeea e stăpână casei: se vor bucura oare și ei, când voi veni în mijlocul lor?

„Nu-mi pasă! — răspunse el din ce în ce mai, nerăbdător.

„Dar îmi pasă mie! — strigă ea. —Eŭ nu voiesc să-ți fac viață nesuferită înstrămându-te de al tăi.—Adu-ți aminte, cum m-ai trimis la muma mea. și tu ai mamă, și eŭ nu pot să-ți fiŭ fiică fără de voia ei. Poți să faci ori-și-Ce cu mine, dar mai bucuros îmi scot cu ghiarele ochii din cap, ca să nu te mai pot vede, de cât să te las a te cobori de la înălțimea, la care te am în gândul meŭ”.

„Eŭ nu pot altfel!”

„Asta nu mie să mi-o spui, ci celor ce te aŭ astă-i,—grăi dînsa.—Viața ta îmi este mie mai scumpă decât îți este ție, și mi-ar fi urgisită amea, dac’ ași strica-o pe a ta. Incale-că, du-te și vino iar însoțit de ai tăi!”

PARTEA A PATRA

I

șezătoarea

Omul e-n omenire ca picătura de apa în valurile rîului și nici n-adaugă intrând în toiul vieții, nici nu scade ieșind din el. Sunt înse oameni, care adună pe cei răsleți și-i închiagă, și moartea schimbă mersul lucrurilor fie în bine, fie în răŭ când scoate asemenea oameni din rândul viețuitorilor.

S-a dus de a lungul poienelor și prin văile de la poalele munților vestea, că Părintele Arie a trecut el însu-și în valea rîului cu prav de aur, ca să boteze chiar în apa rîului pe Dragoslav cu toți ai săi și să binecuvinteze căsătoria lui Bodea, Domnul chipeș și tîner, cu neasemănat de frumoasa fiică a lui Dragoslav.

Se răscoliseră poienele și pornisără la deal văile când nuntașii aŭ pornit călare, ca să ducă pe mireasă la cetatea de peatră, căci lucru mare se petrecea și inimile tuturora eraŭ cuprinse de simțământul, că acum are să se schimbe fața lumii.

Tot mai trăia înse bătrânul Belisariu, care bă-gase spaima în năvălitori. Ce-i drept, în curând după strălucita victorie el ear fusese disgrațiat și despuiat de toate averile lui, dar trăia și era destul să-și ridice steagul, ca luptătorii să se adune din toate părțile împregiurul lui și să apere cetățile zidite de Justinian pe Dunăre.

Volgarii steteaŭ dar ca pitulați la gurile Dunării și Zabegan, îndrăznețul călăreț, nu se mai avânta peste Dunăre, eară Gepizii eraŭ mulțumiți, că pot să stee nesupărați de nimeni prin văile, unde-și găsisără adăposturi, puțini în partea de sus a Argeșului, mulți în valea Oltului și cei mai mulți de la Olt înainte spre Porțile de Fer.

Ogorii, depărtați o dată spre Apus, aŭ intrat ear în hărțuieli cu Longobarzii, și ani de zile de a rândul, cât aŭ ținut aceste hărțuieli, Bodea și-a petrecut nesupărat de nimeni în cetatea lui, ear în văile de la poalele munților viața s-a desfășurat în toată liniștea.

Numai pe la sfîrșitul verii, după seceriș, și toamna se mai ivia din când în când câte o ceată de călăreți pe sub dealurile de la marginea șesului, podgoria Sorbilor, și căuta să pisce' pe ici pe colo câte-ce-va, dar se-ntorcea-totdeauna mai răpede de cum venise.

De la Argeș până la Ialomița gurile văilor eraŭ închise cu un lanț de îngrădituri bine apărate.

Intrați o dată în legătură statornică cu Muntenii, Vladimir și Dragodan, Bohuslav și Rado-slav își făcuseră și ei cete de călăreți și mai trăseseră în partea lor și pe Viștoc, puternicul staroste de la Argeș, care-și zizise-n vîrf de deal o înaltă culă, de unde vederea străbătea tot șesul.

Când năvălitorii se iviaŭ în depărtare, străjile de a pururea treze aprindeaŭ focuri mari pe culmile mai răsărite ale dealurilor și apărătorii se porniaŭ din toate părțile la vale. Nu mai putea apoi să fie vorba de luptă, căci le era destul Ogorilor să vadă pe cei ce le steteaŭ în față pentru-ca să se abată iute spre Dunăre.

In primăvara anului 565 murise înse Belisa-riu, ear câte-va luni în urmă a murit și Împă-ratul Justinian, care, neavend copii, a lăsat moș-tenitor pe Justin II, fiiul surorii sale, un om nea-jutorat și neajutat, ca unchiul săŭ, de alții mai destoinici.

In primăvara anului 566 Gepizii se puseră, dar de pretutindenea în mișcare, și în curând valea Argeșului și valea Oltului se deșertară de nu mai rămaseră prin ele decât Sorbii ce se stră-curaseră pe ici pe colo fie ca robi, fie ca fugări printre Gepizii ce acum se adunaŭ spre Apus.

Bodea simția, că se pregătește ce-va și umbla neliniștit de a lungul văilor.

Nu mai arare-ori se mai urca și în poienele din ce în ce mai părăsite.

Se sporiseră, ce-i drept, turmele de abia le mănături și de a-și păstra grăunțele-n gropi numai de dînșii știute.

Asta era treaba vecinilor, care munciaŭ mai cu spor.

Nu are margini neastâmpărul omului.

Scăpați odată de dușmanii cei sălbatici, Sorbii aŭ pus mâna pe sapă și pe săcure și aŭ intrat în răsboiŭ cu natura sălbăticită.

Prea eraŭ dese și multe pădurile, sbegurile, mărăcinișurile și bălăriile, și atât în arșița soarelui de vară, cât și în timpul iernii geroase munciaŭ întins mii de oameni, ca să curățe locul și să-l netezească, să-și facă lărgime, să semene și să răsădească.

Grădini de frumusețe să făcusără văile.

Aici se-ntindeau lanuri de grâu, de săcară, de orz ori de meiu; colo se-nșiraŭ holde acoperite de linte, de fasole, de în ori de cânepă; ear mai departe coasta era acoperită-n dosul umbros cu porhăt, mai ales pruni și nuci, ear în fața bătută de soare cu viță tînără și groasă, care nu mai stetea-n părăginire ca odinioară. Pretutindeni prin largul văii și prin curăturile de pe dealuri pășteaŭ vacile cu viței, iepele cu mînji, caprele cu iezi și scroafele cu purcel, ear bălțile eraŭ acoperite de gâște și de rațe lăr-muitoare și curțile bine îngrădite ale caselor eraŭ pline de closci cu pui.

Eară starostele lua din toate, după vechiul obi-ceiu, desetina, tot una la zece, și păstra jumătate pentru sine și pentru ai săi, ear cealaltă jumătate o trimitea la hambarul Voivodului, care purta grijă de toți și-și ținea călărimea mereŭ gata de luptă.

Pentru-ca oamenii să nu-și mai peardă timpul rîsnindu-și grăunțele, Răciulete, meșterul isteț, iezuise apoi pe ici pe colo rîurile și clăzise mori, și după vechiul obiceiŭ al vecinilor tot Voivodului i se cuvenia și a trecea parte din măciniș.

Pentru-ca băieții să nu stee de geaba și să nu se moleșească, Domnul ieșia cu dînșii des la vânătoare, ca să stărpiască fiarele sălbatice și să aducă și câte o friptură bună pentru filele de sărbătoare. Se-ndulciseră oamenii și nu s-ar mai fi sîmțit bine, dacă n-ar fi putut să-și arate din când-în când destoinicia de a trage pulpa-n frigare.

De cele mai multe-ori înse Bodea ieșia numai cu Cândea și cu Boțea și pleca mai ales de a lungul văilor, ca să vadă, cum staŭ lucrurile și ce se mai aude. Atunci totdeauna se po-meniaŭ, că iese și Răciulete la ivială și se ia după dînșii, ce-i drept, fără de suliță și călare pe un buiestraș sprinten, dar tot în coadă și mai mult singur decât împreună cu dînșii.

Ii plăcea și lui să vadă grădina de frumusețe, și ochii i se umpleaŭ de lacrămi când vedea, cum lumea, și Munteni și vecini, aleargă din toate părțile în calea tînărului Domn, ca să-l vadă și să-i arate iubirea, pe care și-o câștigase prin bunătatea inimii lui și prin înțelepciunea, cu care știa să-i apere. Veniaŭ însă mulți și ca să caute mângâiere la dînsul.

Muntenii, trăind răsleți și deprinși a se mulțumi cu puțin, nu-și căutaŭ, ce-i drept, mângâierea decât la Dumnezeŭ. Când se-ntelniaŭ pe ici pe colo, se bucuraŭ din toată inima unii de alții, își dedeaŭ silința să-și facă viața plăcută și se simțiaŭ cu deosebire fericiți în timpul, pe care-l petreceaŭ împreună. — Multe lăcrămi de-nduioșare se vărsaŭ mai ales primăvara și toamna, când soții de atăta timp despărțiți se revedeau; eŭ adevărat zile de sărbătoare eraŭ Rusaliile petrecute împreună; gingășie fără de seamăn vedeaŭ copiii, când părinții lor ajungeaŭ să se bucure împreună de dînșii.

Dumnezeŭ l-a făcut bun pe om, și răi ajung oamenii numai luptându-se cu nevoile vieții și lovindu-se mereŭ unii de alții. Crescuți în iubire și trăiți în pace, Muntenii rămăsesără cum i-a lăsat Dumnezeŭ și mai ales acum, cândleaveafi toate cu prisos, nu știaŭ să se supere, nici să-și peardă răbdarea și să se certe. Chiar dacă vreunul dintre vecini l-ar fi lovit, Munteanul s-ar fi uitat cu milă la el și s-ar fi dus mai departe; ear dacă-i-ar fi furat oaia ori putina cu brânză, el s-ar fi rușinat, s-ar fi făcut că nu vede și ar fi zis: Să fie pentru sufletul bunichii!”

Numai însălbăticirea îl face pe om hărțăgos și pornit a răsplăti răŭl cu răŭ, și sălbăticiți eraŭ vecinii.

Trăind mereŭ împreună, ei se împedecaŭ des unii de alții, se jigniaŭ între dînșii și, nefiind deprinși a se stăpâni fie-care pe sine, foarte ușor ajungeaŭ să se certe.

Mai ales muierile eraŭ rele spaima pământului, nu suferiaŭ o dată cu capul ca cine-va să le calce și astfel se certaŭ într-una și între ele, și cu bărbații lor care ajunseseră de par-că nici nu s-ar fi sîmțit bine, dacă n-ar fi avut câte-o sgârietură-n față ori vre-o vînătaie pe trup.

Tocmai, traiul bun, pe care nu l mai avusără nici odată în viață lor, le făcuse îmbuibate și năvalnice, și dacă acum se-ncăieraŭ muierile între ele, peste puțin se luaŭ de păr bărbații stîrniți de gurile lor, iar copiii săriaŭ țipând împregiurul lor.

Mai era, nu-i vorbă, la mijloc și vinul cel bun, pe care-l storceaŭ din strugurii-crescuți pe coastele bătute de soare; destul că staroștii, vai de mamele lor, steteaŭ ziua toată la judecată și n-apucaŭ să-mpace pe unii când le veniaŭ alții pe cap

Ear starostele era tot om și el, lua dijmă din vin, își perdea câte o dată răbdarea, și atunci judeca mai mult strîmb decât drept.

Trecând dar Domnul de-alungul văii, mulți îi ieșiaŭ în cale și ca să i se plângă.

Bodea îi asculta cu știuta lui bunătate, îi mângâia dându-le dreptate, dară cele o dată făcute nu putea nici el să le facă nefăcute. Era mâhnit în sufletul lui, dar îi venia greŭ să se amestece în daraverile vecinilor, și, ca să nu fie nevoit a-și da pe față mâhnirea, el trecea înainte și nu se mai opria la starostele, de care i se plângea lumea.

Tocmai așa își da înse mai vîrtos pe față mâhnirea, căci Răciulete, inimă neagră, remânea-n coadă, ca să le șoptească tuturora la ureche, că Domnul s-a supărat foc pe staroste și trece în-nainte fără-ca să-l mai bage-n seamnă.

Nici că se putea, în adever, pentru un staroste mai mare rușine de cât ca Voivodul să stee de vorbă cu toată lumea, ear pe el să nu-l bage-n seamă. Asta-l apăsa rău și-i lua toată vacja. De și dar Domnul nu se amesteca-n daraverile vecinilor, jupanii staroști se feriaŭ ca de foc de nepăstuire, și toți știaŭ, cine-I ține-n frică, toți sîmțiau, că de la Voivod vine dreptatea ne mai pomenită..

Cu atât mai mare era bucuria când Domnul nu trecea, ci se opria și-i făcea-starostelui cinstea de a sta la el, o cinste, de care n-avea parte nici unul dintre staroști atât de adese-ori ca Dragodan cel voios și bun de ospeții.

Avea Dragodan acesta în el ceva ce îi plăcea până chiar și Părintelui Arie, care tot nu se împăcase cu gândul, ca Muntenii să trăiască în legătură cu vecinii lor cei porniți spre desfreu.

Se-nvoise atunci să primească pe Dragoslav cu toată casa lui în rândul creștinilor, căci ținea, ca Doamna să fie creștină, și a trecut, om bătrân și neputincios, la Slatina, ca să sevîrșească el însu-și taina botezului în apa rîului, căruia și azi îi zicem Rîul Doamnei. De atuci înse el nu mai voia să știe de nici un amestec cu vecinii, pe care îi socotia osândiți să piară prin stricăciunea lor.

Pe Dragodan înse nu-l punea în rând cu ceilalți.

Iute la fire, răstit și poftitor, el se pripia ade-seori, dar nu știa să mintă, nici să-și ascundă gândurile și inima lui âncă nestricată îl făcea totdeauna să se oprească, să între în calea cea dreaptă și să dreagă ceea ce a stricat. Rîdea mereŭ Dragodan, dar știa să și plângă când vedea pe alții plângând și se certa însuși pe sine când în pripirea lui nedreptăția pe cine-va.

Pe el ar fi fost părintele Arie gata să-l boteze, dacă s-ar fi prins să postească timp de trei luni de zile, ca să-i mai scadă cărnurile și să i se mai potolească firea; tocmai acesta era înse lucrul, cu care Dragodan nu se putea împăca.

Sta și se gândia și nu putea să se dumirească, de pe adecă omul să nu mănânce cât poate, să nu bee cât îi cere firea, să nu-și facă toate plăcerile.

„Auzi prostie!? — zicea eș, — o viață să ai și nici aceasta să n-o petreci după placul, inimii tale!?”.

Era atât de învederat lucrul acesta, încât Bo-dea și Cândea și Botea steteaŭ și ei pe gânduri și se-ntrebau-câte-o dată, dacă nu cum-va Dra-godan are dreptate.

Răciulete, care se ținea și la ospeții tot în coada lor, zicea, că el nu poate să judece.

Om puțin, cum era, el nu putea să mănânce, nici mai ales să bee ca Dragodan, ba nici ca Cândea cel înalt și cu mustața-n spic, dar e frumos lucru să vecjî pe alții petrecând în veselă ospeție, îi plăcea și lui să rîdă și să glumească și e bine să fie și câte un om mai ursuz unde alții se bucură din toată inima de viață.

Sta Răciulete și se veselia și el, dar când vedea, că valurile tinărețelor se isbesc în țărmuri, îl trăgea mai pe Cândea, mai pe Boțea la o parte, ca să-i spună, că Doamna așteaptă numărând clipele în trecerea lor.

Avea, ce-i drept, și Doamna cu cine să-și petreacă timpul și știa, cum să și-l petreacă, pentru-ca dilele să-i fie scurte și plăcute.

Sus în cetatea cea de peatră Bodea zizise nu numai casa pentru Dumnezeŭ cea cioplită în stâncă, ci totodată și adăpost pentru sine și pentru ai săi, case mari și cu lărgime, dar tot prea strimte pentru Doamna lui cea totdeauna nemulțumită auzi cu ceea ce a făcut eri și dusă mereŭ cu gândul la ceea ce avea să facă mâne.

Acum torcea în rând cu fetele și se năcăjia, că nu e în stare să scoată firul de în atât de subțire și de neted ca ele. Nu, așa fir nu mai văzuse dînsa de cât aici; par-că altfel eraŭ făcute degetele lor, ear nu ca ale ei.

Peste puțin ea trecea la răsboaie și se uita, cum trece șuveica printre firele de urzeală, cum se-ntinde firul ieșit de pe ea, cum se mișcă ițele și se-mpletesc firele, cum lovește spata și cât de deasă și de potrivită iese pânza, tot fir lângă fir, pe toată lungimea la fel, ca vărsată dintr-o dată. Se așeza apoi ea însă și la răsboiu, arunca suveica, călca-n iepe și lovia cu spata, dar cu totul altfel ieșia pânza. Ori i se făcea vre-o crîm-piță, ori firul trecea strîmb printre șirurile de urzeală, ori îi era prea deasă, ori prea rară pânza, — n-ajungea nici o dată s-o scoată cum voia.

De geaba! — Lucrul acesta-l învață fata nu-mai de la mama ei, care l-a învățat și ea de la bunica. Numai trecute din neam în neam să cresc destoiniciile.

Dar ceea ce mai ales îi plăcea Doamnei eraŭ floricelele cusute pe fir în fel de fel de fețe.

Ele singure știaŭ s-aleagă lâna, s-o spele, și s-o vopsească, să toarcă firul subțire și să-l potrivească după față, și numai cu ochii lor puteaŭ să numere firele și să croiască felul floricelei fie-care după gândul ei.

Sta Doamna când ici, când colo și iar alerga de la una la alta, și nopțile îi păreaŭ prea lungi, și zilele prea scurte, viața i se petrecea într-o goană mai plăcută azi decât ieri, căci fetele nu eraŭ numai harnice și îndemânatice, ci toț o dată și voioase și deștepte și nu mai aveaŭ sfîrșit glumele, poveștile și cântecele.

Eară fetele se simțiaŭ fericite, că Doamna le aduna la șezătoare, căci mai plăcută e viața când mulți o petrec împreună și lucrul e mai cu spor când e făcut cu voie bună.

Se adunaŭ deci trâmbele de pânză, covoarele bătute-n ales, ștergarele și altițele, brânele și fotele de eraŭ plini toți pereții și steteaŭ gră-mezi prin colțuri. Doamna dedea cu toate aceste zor înainte, căci se apropiaŭ Rusaliile, și atunci ori-și-cât de multe nu eraŭ prea multe.

Mulțumirea ei cea mare era, ca de Rusalii să le încarce toate pe măgari și să le ducă în poiană spre a le împărți între fetele ce și-aŭ găsit norocul, dar cu urare de la dînsa pentru cea mai frumoasă zi din viață.

Din când în când ușile se deschideaŭ mari și casele luminoase se umpleaŭ de o mai viuă lumină: intra Radu, Domnișorul, băiat în putere, trecut acum de cinci ani, o minune a lui Dumnezeŭ pe pământ.

Nu, Doamnei nu i se urîa nici o dată; viața ei era totdeauna plină; nici o dată ea nu se sîmția singură și părăsită: ar fi stat și ea, dacă l-ar fi știut dus la munte, toată iarna și vara toată și fără de dînsul; ceea ce o făcea să numere clipele în trecerea lor era numai gândul, că el e dus la vale.

știa dînsa, și, ceea ce-i era și mai greŭ, știaŭ și alții, cum se petrec lucrurile la vale.

Dragoslav, care se așezase cu ginerii lui în strîmtoarea cea atât de plăcută pentru Ringa, se coborîa des la fiică-sa, ca să-i spună, cum fața lui Bran se-ntunecă și cum pană chiar și Mateiaș cel vesel se întristează când află, că Domnul e dus la vale, și s-o pună la cale, ca să-l iee cu binele și să-l ție mai de scurt.

Ea înse!? — ce putea ea să facă!? — Număra clipele, suspina, se trăgea într-un colț, ca să-și sărute copilul și să verse câte o lacremă, dar în fața lui era neputincioasă.

Il vedea coborîndu-se încetul cu încetul de la înălțimea, la care fusese, și-i venia adese-ori să zică: „Mai bine să piară fără de veste decât să cadă!” — Când se-ntorcea înse, el ear era omul, căruia toate i se cuvin și care știe mai bine decât ori-și-cine, ce este bine și ce este răŭ.

și cum oare ar fi putut ea să vadă altfel lucrurile, când tot astfel le vedea și Părintele Luca, preotul și părintele, care se uita la fiiul săŭ ca la un alt soare!?

O singură armă avea dînsa.

Când ea era mâhnită, el se sîmția nemângâiat, umbla fără de astâmpăr de ici pănă colo și nu mai era în stare să plece nici chiar la vânătoare. N-ar fi avut decât să-l ție mereŭ departe pentru ca el să rămâie mereŭ aproape de dînsa. E înse greŭ afară din cale să-ți întuneci viața trecătoare, când ea poate să fie luminoasă, să mâhnești pe cel iubit când inima îți este pornită spre voie bună. In curând ea se dedea învinsă, și ear își luaŭ lucrurile mersul lor de mai nainte.

In zadar! — nu poate să stăpânească pe alți decât cel ce e stăpân pe sine însu-și: ea trebuia să aducă o jertvă mare și grea, dacă voia să-l ție pe el așa cum și-l doria

„Am s-o aduc jertva aceasta!” — își zise cu ho-tărîre când află, că el s-a întors, în sfîrșit.

Ear fetele lucraŭ voioase, și voioasă era și Doamna, căci nu se cuvine, ca alții să sîmtă mâhnirea ivită în tăînicia casei.

Când el intră, fetele se ridicară și rămasără cuviincioase și cu capetele plecate fie-care la locul ei, eară Doamna făcu câți-va pași spre el âncă mai voioasă.

Nu mai era Bodea acum omul de mai nainte. Tot înalt, dar nu subțire, ci voinic peptos și lat în umeri, cu mustața-n spic ca Cândea și' cu obrajii plini, rotunji și acum cam aprinși.

Era scurt drumul de la Dragodănești până aici, îl făcuseră răpede, și ochii lui n-ajunseseră âncă să se limpezească pe deplin, capul îi era cam amețit.

„O să mă cerți ear, c-am stat prea mult,” — îi Zise el scăpând din vedere, că nu sunt numai ei singuri, și o cuprinse cu brațul peste mijloc.

Ea se dete puțin înapoi.

Ii era parcă frică de dînsul.

„Vrei să zici c-o să mă plâng ear, — răspunse ea, — cum noi toate ne plângem când voi sunteți duși în treburi și nu putem să avem mulțumirea de a vă vede.—Dar nu suntem cuminte,— urmă ea întorcându-se puțin spre fete, — căci cu cât mai rar vă vedem, cu atât mai viuă și mai adevărată ni-e bucuria de a vă vedă.”

Eraŭ atât de frumoase vorbele ei, dar el nu le auzia: simția numai mâhnirea, că dînsa, aici în fața tuturora, s-a dat înapoi când el a voit s-o cuprindă cu brațul.

„Par-că nu mai sunt și altele!”—îi zise el încet, apoi se-ntoarse și ieși.

Ea rămase ca-nmărmurită la locul, unde o lăsase el. Ii eră par-că zidirea de peatră se prăbușește-n capul ei.

Nu putuseră, ce-i drept, fetele să audă vorbele lui, dar ele aŭ văzut, cum el se-ntoarce și pleacă și iese, — și era destul atât pentru-ca să știe chiar mai mult decât ceea ce el zisese.

„Tu ești de vină, — îi zise mama ei: — prea îl lași singur și de capul lui!”

II

Tîrgoviștea

Primăvara, când turmele se porniaŭ la munte, și mai ales toamna, când Muntenii se întorceai cu măgarii încărcați la șes, lumea se aduna din toate părțile la marginea șesului, sub dealurile de pe țermul steng al Ialomiței, pe unde era urcătoarea.

Aicz era locul de tîrgoviște, cum ziceaŭ ve-cinii, unde-și da fie-care prisosul, ca să-și facă parte din prisoasele altora.

Iși aduceaŭ muntenii putinile de brânză și cele de miere, burdufurile de urdă și cașcava-lurile, aduceaŭ luminări de săŭ și de ceară, saci de lână, piei lucrate și cojoace făcute gata, aduceaŭ cofe și ciubere de brad, topoare și seceri, cai prăsiți de dînșii și berbeci îngrășați.

Muntencele-și aduceaŭ trâmbele de pânză, valurile de țesături de lână, velințele împestrițate, altițele și ștergarele, toate curate și frumoase.

Ear vecinii veniaŭ până de pe Argeș și de pe Buzău cu lungi șiruri de care încărcate cu roadele pământului, fel de fel de grăunțe, fasole și prune, nuci și poame uscate, fuioare de cânepă și de in, cu vase de lut și cu lemnărie lucrată, cu juncani, cu vițele și cu capre.

In deosebi de pe valea Prahovei veniaŭ cu rîșnițe și cu bolovani de sare, marfă mult căutată.

Eraŭ de toate și destule pentru toți, ba mai rămânea și pentru neguțătorii, care ear începu-sără a veni de peste Dunăre, cei mai mulți Greci isteți, piperniciți și pițigăiați, dar printre ei și câte un Evreŭ stăruitor, care venia cu ace, cu degetare și cu foarfeci, cu briciuri, cu cuțite și cu arme, cu mărgele de sticlă, cu sălbi și cu alte lucruri mărunte și frumoase, ca să se întoarcă încărcat cu ceea ce putea să găsească El nu alegea, ci primia ori-și-ce, mai ales ceea ce altora nu le trebuia, căci el din toate știa să-și scoată câștigul.

Dile întregi de a rândul ținea învălmășeala aceasta pe sub dealuri, căci încetul cu încetul se adunaŭ, da o dată se risipeau. Acela, care sosia, nu mai știa când o să plece, căci nu pleca nimeni mai înainte de a fi venit și Domnul cu cetele de călăreți, ca să-și aleagă din toate ce-i mai frumos. țineaŭ toți să-i vadă pe voinicii curăței prinși în horă și purtați de Cândea, bălanul înalt și cu mustața-n spic!

Astă dată era însă voie bună mai multă de cât de obiceiu, căci neguțătorii aduseseră știrea, că Gepiizii, adunați spre Apus, aŭ fost nimiciți cu desăvîrșire de Ogorii uniți, cu Longobarzii, și că regele lor Cunirtiund a fost omorît chiar de Alboin, regele Longobarzilor, el însu-și.

Chiote de ne mai pomenită însuflețire umplură văzduhul, când mai sosi și vestea, că de astă-dată Domnul nu mai vine singur, ci a ținut să vie cu el și Doamna cea frumoasă și dulce la fire — mare minune.

Dat și aveaŭ de ce să se bucure.

In frunte veniaŭ Bodea și Bran, numai ei amendoi, unul trupeș și voios, încins cu sabia strălucită și călare pe armăsarul negru, iar cel-alt mărunt și smerit, călare pe un buiestraș de munte și cu o nuia de alun în mână.

Era cu toate aceste pe ici pe colo câte un prost, care-ntreba: „Care e Domnul?

Căci nu omul întreg face, ci numai fâța lui, iar în fața spânului și-n ochii lui era ceva ce te făcea să simți, că el e acela, de care toți aŭ să se teamă.

După dînșii urmaŭ starostii, Viștoc cel cărunt la mijloc, Vladimir cel pântecbs la dreapta și Radoslav la stânga lui, eară la mărgini Bohu-slav și Dragodan cel gros, care rîdea și acum par-că toațe numai pentru a lui mulțumire ar fi fost puse la cale.

Muieretul venia, după rânduiala muntenească, deși tot călare, câți-va pași mai înapoi, în frunte Doamna având la dreapta ei pe maica soacră, preuteasa cuvioasă, care acum întâia oară ieșia în lume, ear la stânga pe sora ei Ringa.

După ele urmaŭ apoi toate câte mai eraŭ, și femei mature, și fete mari, care cum apuca și cum știa să-și mâne calul.

Venia apoi Cândea mai țanțoș decât ori-și-când, el singur în fruntea celor trei cete de călăreți, și tocmai în coadă nelipsitul Răciulete alăturea cu Părintele Luca și cu Păun, fratele Domnului, călare toți trei, cum1 se cuvenia, pe măgari aleși cu perul neted și cu urechile bine croite.

Ce alergătură! — ce-ngrămădire, — ce-nde-suială! — ce strigăte de urare!

Grecii cei cu privirea scrutătoare și Evreii cei porniți spre iscodire steteaŭ uimiți și priviaŭ cu ochi mari și nu puteaŭ să se dumirească, de unde a ieșit așa de o dată ăst alaiŭ de oameni cu fețele curate, rași și peptânați ca la Bizan-țiu, îmbrăcați în vestminte albe și frumos croite, oamenii aceștia, care vorbiaŭ, par-că, în limba Romanilor din Exarchat și eraŭ creștini în-toată firea, mai creștini decât stîrpiturile din Bizanțiu, care abia de curând alungaseră din mijlocul lor pe cei din urmă filosofi păgâni, mințiaŭ fără să se rușineze și se îmbrăcaŭ în catifele și-n mătăsuri împodobite cu aur și cu petre scumpe când se adunaŭ în biserica sfintei Sofii zidită și ea tot de curând.

O lume nouă se închiega din semența rămasă sus în munții până acum acoperiți de ceața vre-murilor grele, și ochii lor se îndreptaŭ duși de gânduri nesățioase spre valea largă și mănoasă, în fundul căreia se-nălțaŭ munții albaștri.

Un cerc larg se făcu în câmpul deschis când cei sosiți se opriră, ca să descarece, și toți se îndesuiaŭ, ca să vadă, dar nimeni ca Grecul și ca Evreul, care țineaŭ să fie la îndămână.

Aveaŭ dînșii și mărfuri mai ascunse, pe care nu le scoteaŭ de dragul ori-și-cui, salbe și bră-țare, lanțuri, inele și cercel, toate de aur și împodobite cu pietre scumpe, aveaŭ catifele și mătăsuri, aveaŭ, mai presus de toate, bani, ispita, necuratului, pentru care cumperi ori-și-ce.

Ear ochii lor eraŭ îndreptați, mai ales asupra femeilor, căci li se spusese atât de adese-ori-și se-ncredințaseră și ei, că n-ar fi gustat Adam din rodul oprit, dacă nu l-ar fi ispitit Eva cea rîvnitoare.

Era astă-zi mai frumoasă Doamna de-cât ori-și-când, căci frumos îl face pe om fericirea și fericită se simția, că nu l-a lăsat pe el singur.

Ochii Evreului se-ndreptară spre buza ei cea întoarsă.

El scoase din sîn câte-va salbe și lanțuri, le atîrnă pe mâna lui păroasă și plină de pistrui, apoi înaintă spre dînsa tîrîș, călcând rar și ușor ca pisica și zîmbind cu vicleană umilință.

„Eată podoabă pentru podoabă ca tine! —ii zise el în graiul Sorbilor, pe care de mult îl învățase.

Doamna și sora ei și cele-lalte femei toate e-raŭ ca orbite de atâta strălucire. In povești nu-mai știaŭ ele asemenea podoabe.

„Dar eŭ n-am ce să-ți daŭ pentru ele! — îi răspunse Doamna strîrptorată.

„Ia-le! —grăi Evreul. — Eŭ mă mulțumesc cu ceea ce vouă nu vă trebue. — Uite colo, — urmă el, — care-ncărcase cu bolovani de sare.— Ce faceți voi cu atâta sare!? — Peatră netrebnică ce se topește la umezeală!” —

„Dar sarea nu este a mea”.

„Ale tale sunt toate, dacă vrei, — îi zise E-vreul:—încearcă și te vei încredința!”

Dragodan începù să rîdă cu hohote cum numai el știa.

Pocitura aia de om avea dreptate: el, Dra-godan, starostele din valea Dâmboviței, avea aici multe care de grâu, bob frumos ca aurul, și nu era nimic mai apropiat decât să dai grâu, ca să iai sare.

El luă de la Evreŭ sălbile și lanțurile și începù să le împartă rîzând mai cu poftă; — „Na și ție, — n-a și ție, — n-a la toți, ca nimeni să nu se mâhnească!”

Rîdeaŭ toți și rîdeaŭ și cei-lalți negoțători, care se apropiară și dînșii scoțăndu-și marfa la iveală.

Nu rîdea înse Evreul, care rămăsese și fără de marfă, și fără de sare, și nu rîdea Bran cel nesuferit.

„Cine li-a dat oamenilor acestora voie să vină aici!? „—îl întrebă el pe Bodea”.

„Eu cred că nimeni,”—răspunse Bodea,— aŭ venit ei de capul lor și azi ca alte dăți”.

„Cum vine lupul când simte mirosul de hoit, — adăugă Bran. — și crezi că se cuvine să-i lăsăm să ispitească lumea? —

„Eu cred, că nu se cuvine, — răspunse Bodea, — dar asta trebuia să li-o spunem de mai nainte.”

„Când adecă am fi avut să li-o spunem!?—îri-tîmpină Bran rîzând. — Aŭ venit ei vre-o dată să ne întrebe, ori aveam să alergăm noi după dînșii!? — Ei și-aŭ încercat norocul, și dacă-l găsesc, aŭ să mai vie, ear dac-ar fi s-o pată, o să le spună și altora, că pe aici n-aŭ ce să caute. — Li-o arăt eŭ acum, ca să n-o mai uite nici o dată în viața lor!”

Grăind aceste, omul mărunt și înțepat își făcu drum printre cei adunați împregiurul negoțăto-rilor, apoi liniștit, fără de pripire și rîzând ca' un puiŭ de drac începù să iee catifelele și mă-tăsurile, sălbile și lanțurile, să le rumpă în bu-căți, să le arunce pe jos și să le calce-n picioare ca pe nisce lucruri spurcate.

țipaŭ Grecii ca din gura șarpelui și se văie-taŭ Evreii de te prindea mila, dar el le arătă drumul, pe care veniseră, și le plicea mereŭ. „Să mai veniți, mă rog, pe la noi! — să mai poftiți!”

Acum nu mai rîdea nimeni, și mulți se uitaŭ la Dragodan cel înalt și gros, muntele de om, care sta cu ochii sgâiați, zăpăcit și încruntat și nu putea să-nțeleagă furia piticului din fața lui.

„Dar asta e mișelie!” — răcni el în cele din urmă.

„Ba bine că nu! — îi zise Bran. — Nu e mișelie să lovești în cap pe cel ce vrea să te jâfuiască; dar e mișelie să alungi pe cel ce te ispitește și te fură cu minciuna.

„Dar eŭ am luat și trebue să și dau”,— grăi Dragodan mai potolit.

„N-ai să-i dai nimic! — Dumnezeŭ n-a lăsat nici grâul, nici sarea, ca să-i smintească pe oameni.”

Asta era o vorbă, pe care Dragodan nu era în stare s-o înțeleagă.

„Trebue să daŭ ceea ce sunt dator!”— zise el răstit.

Bodea se apropiè de el și-i puse mâna pe umer.

„Ai dreptate, — îi zise zîmbind; — ia carul de sare și dă-l — nu slutului aceluia, ci văduvelor, care n-aŭ sare.”

„Eară lui dăi câți-va pumni de ai tăi în spinare, ca să se ducă mai iute!”—adăugă Răciulete, care ținea să fie totdeauna în coadă și să aibă cel din urmă cuvântul.

Dragodan ear începù să rîdă, și trecură toate par-că n-ar fi fost nimic.

Par-că înse, — numai par-că...

Călare odată pe gloaba lui, Evreul se întoarse cu fața spre cei ce-l alungaseră.

„Las-că vi-o fac eŭ voue! — Să vă aduceți a minte de Isaac, Evreul cu pistrui!” — grăi el și se depărtă în goană mare.

Acum rîseră cu toții de pocitura mare-n gură și bună de fugă; Bran înse nu rîdea nici acum.

„Asta nu mai poate să meargă așa, — îi zise el cu inima deschisă lui Bodea: — ori ne desfacem de dînșii, ori le dăm staroști dintre ai noștri, oameni chibzuiți, care știŭ să-i pornească spre calea cea bună!

„Asta nu se poate!”—îi răspunse Bodea scurt și hotărît.

„Una din amândouă se poate!” — grăi Bran tot atât de hotărît.”

„Ba se poate!” unul; „ Ba nu se poate!” altul: cu anevoia ajungeaŭ să se înțeleagă.

și pietrele de moară sunt însă două, și n-ai putea să macini cu ele, dacă nu s-ar freca una de alta și n-ar fi amândouă vîrtoase.

știa și Bodea, că mai bine di-ar merge vecinilor și mai bine ar fi pentru toți, dacă s-ar face cum Bran, dar îi era greŭ să le facă staroștilor nedreptatea de ai da la o parte.

„Nici n-ai nevoie să li-o faci, — grăi Răciulete, ca să zică și astă dată cel din urmă cuvânt; — Loc mai e destul prin, văi. Ei aŭ satele lor: să facem printre ele și câte-va sate dintre al noștri, să le dăm acestora câte un județ cu minte, și-o să vezi, că peste puțin timp staroștii remân singuri ca cioara-n par.”

Bodea dete din umeri ca omul cu inima îndoită, par-că-mpăcat și tot neîmpăcat âncă cu gândul lui Răciulete. Era în sufletul lui o mâh-nire, pe care, ar fi voit să n-o aibă și de aceea ținea să n-o dea pe față. Se areta dar mai voios decum în adever era, și peste puțin, când cim-poieșul a-nceput să cânte și băieții s-aŭ încins roată mare, a întrat și el în horă.

Nu i se prea cuvenia, căci nu mai era flăcău, dar Domnului i se cuvin toate și mulțimea is-bucni într-un vuiet de bucurie când îl văzu în-trând la mijloc, între Bran și Cândea cel cu mustața-n spic. — Chiar și Bran zîmbia voios și era par-că se mai înălțase jucând din ce în ce mai cu avânt.

Se perde omul însu-și pe sine când se află în mijlocul unei mari mulțimi de oameni. E cași când ar fi o legătură nevăzută între inimă-și inimă, și toți se fac o apă, toți se pornesc ca un val în acela-și fel și nu mai poate nici unul să fie trist când veselia străbate mulțimea, nici unul nu poate să stee-n loc când cu toții pleacă înainte.

Săltaŭ voinicii-n horă, și săltaŭ și inimile tu-turora.— Se avântaŭ înainte și înapoi, se-ntor-ceaŭ când la dreapta, când la stânga legănân-du-și trupurile și chiuind din când în când, sări aŭ în sus și fremântaŭ pământul: ai fi că sunt niște smintiți, dacă i-ai fi privit tu sin-gur și-n toată liniștea, ear lumea cea multă era-ncântată și sălta cu dînșii.

Luată de acest vîrtej, Doamna se avântă și ea și intră în horă având la stânga pe Bodea, ear la dreapta pe Bran, eară sora ei, Ringa, văzând-o, îl luă pe Bran de la stânga.

Din nou isbucni și cu mai multă putere vuietul de bucurie, eară Bran se-nălțase par-că nu-și mai simția pământul sub picioare.

O! acum înțelegea și el pe Dragodan și ar fi fost în stare să tragă pulpa de cerb în frigare, să mănânce, să bee, să guste din plin plăcerile-vieții.

Femeile înse, — tot—femeile, — și mai ales babele, care-și petrecuseră lunga viață, vorba Părintelui Arie, ca flori ce se desfășură-n umbră, ele steteaŭ încremenite și cuprinse de un fel de groază, ear maica soacră, preuteasa ciivioasă, destneticindu-se, se apropie încet de nora ei și îi șopti la ureche vorbele:

„Ieși, că dacă te vâd pe tine întrată, întră și altele și eL n-o să mai fie numai al tăŭ!”

Doamna râmase pe o clipă într-un fel de ne-simțire.

Auzse bine, dar în urechile ei sunău vorbele: „Par-că numai sunt și altele!”

III

Ospeția

Nu e durere mai grea, mai stăruitoare și mai nesecată decât durerea de a viețui a omului ce se muncește însi-și pe sine.

E tristă viața robului, care nu poate să trăiască decât tîrîndu-se ca unealtă orbește supusă la picioarele stăpânului, și adimenitor e afară din cale gândul neatîrnării de nimeni; nenorocit se simte înse numai robul neîmpăcat cu gândul robiei și mereŭ însătat de neatîrnare; acela, care-și dă seamă că numai în robie poate să trăiască, și voiește să se supuie, se sîmte mân-găiat în sufletul lui, că e în stare să ducă greul vieții, și cu cât mai grele sunt lanțurile, cu atât mal mândru e cel ce le poartă cu inimă ușoară.

și rob e în trecerea lui pe pământ ori-și-care om.

Bodea se pătrundea din zi în zi mal tare de acest adevăr.

S-aŭ dus neguțătorii alungați de Bran, dar el se-nșela când credea, că nu se vor mai întoarce.

știe tâlharul ieșit la pradă și la jaf, că-și pune în joc avutul și viața, dar și le pune fiind-că,: mânat de rîvna lui nesățioasă, el nu e în stare să se stăpânească. Tot astfel știaŭ Grecii și Evreii, că e mare primejdia, pe care o-nfruntă trecând Dunărea, dar setea de câștig îl face pe om stăruitor, viclean și îndrăzneț.

Isaac, Evreul cu pistrui, s-a ținut de vorbă, întors a casă, el a alergat plângându-se pe la toți comandanții cetăților de pe țărmurul Dunării, ba s-a dus chiar la Constantinopol, ca să ceară ocrotirea celor mari. Eraŭ înse trecute timpurile, când împărăția putea să ocrotească pe supușii ei trecuți peste hotare, și Evreul, scârbit de ticăloșia, la care a ajuns împărăția, s-a întors cu gândul spre Ogori. Aceștia înse după nimicirea Gepizilor, dintre care cei mai mulți se uniseră cu Longobarzii, s-aŭ depărtat spre Apus și începusără iar hărțuielile cu Lon-gobarzii. Le era dar neguțătorilor peste putință să găsească vre-un Chagan, care le dă ajutor. Ei s-aŭ avântat dar la început unul câte unul, pe furiș, și cu multă băgare de seamă, apoi din ce în ce mai mulți și mai obraznici.

In timpul iernei s-a făcut pârtie și apoi drum bine bătut până la Dunărea înghețată, și șir lung se țineaŭ săniile încărcate cu fel de fel de bogății.

Cine însă și de ce să-i oprească?

Oameni cu socoteală, ei aduceaŭ lucruri de neapărată trebuință, în cât toți alergaŭ în calea lor. Trebuia dar să te gândești bine mai 'nainte de a face ce-va, ca să-i oprești. Cei d-ântâiu, care îi primiaŭ, eraŭ chiar staroștii, care în curând aŭ început să iee și bani.

Eară banul e unealta diavolului.

Iarna era-n toiul ei, și Domnul nu primise âncă de cât o mică parte din zeciuiala ce i se cuvenia; hambarele starostilor se deșertaseră înainte de vreme; turmele sporite-n timpul celor câți-va ani de pace se răriaŭ dintr-o zi în alta; asupririle staroștilor se-mulțiaŭ și plângerile eraŭ tot mai stăruitoare: monedele bizantine se res-pândiaŭ până departe prin înfundăturile văilor, și cel ce punea mână pe ele-și schimba oarecum toată firea.

O! — Bran avea dreptate: acesta era un duș-man mai primejdios și mai neapropiat decât cel ce dedea năvală în câmp deschis..

Eară Bodea le vedea toate și nu știa ce să facă.

Chiar și casa lui se umplusese încetul cu încetul, fără ca el să-și dee seamă când și cum, de fel de fel de unelte de peste Dunăre, eară băeții lui își petreceaŭ nopțile duși la vale, când chefuind cu vecinii, când luându-se la bătae cu dînșii.

Era par-că toate se destramă și totul se apropie de un grabnic sfîrșit.

Dar privirile negoțătorilor eraŭ îndreptate mai ales asupra marilor straturi de sare din valea Prahovei, nesecatul isvor de bogăție, împregiurul căruia se-ndesuiaŭ hîrjonindu-se între dînșii ca haita de câni flămânzi asupra hoitului.

Nicăiri pe țărmul drept al Dunării nu era sare, și o întreagă lume alerga lihnită când sosiaŭ carele încărcate, ear aici n-aveaŭ decât să iee și să încarce.

Ursan, care era cel mai apropiat de valea. Prahovei, trimisese în mai multe rânduri știrea, că oamenii lui s-aŭ întors fără sare fiind-că nu încăpuseră să iee și ei.

Bodea stetea cu toate aceste pe gânduri, ba era cuprins adese-ori de semțementul, că așa aŭ să meargă lucrurile și că altfel nu se poate.

Trecuseră luni de zile de când stetea ca-n-chis în cetatea lui, umbla buimac de ici până colo și fără de astemper, își căuta de lucru și nimic nu-l mai mulțumia. Ar fi voit să se lepede de vechiele lui deprinderi, ear altele nu luase âncă, și omul trebue să facă ceva, dacă e vorba Ca viața să nu-i pară nesuferită.

Asta nu putea să remâie așa: într-un fel ori într-altul el trebuia să se îmbărbăteze, și ori își petrecea viața potrivit cu convingerile lui, ori își schimba convingerile potrivit cu slăbiciunile sale. Altfel chin îi era și să facă, și să nu facă ceea ce voia.

Chiar dacă el ar mai fi putut s-o ducă așa, nu mai putea dînsa să-l vadă sbătându-se ca robul ce' vrea să-și frângă lanțurile.

„Vie ori-și-ce ar veni, — zise ea. — Să mă calce-n picioare, să mă strivească, dar să-l văd voios ca mai nainte!”

Zadarnice îi eraŭ silințele de a-l înviora, căci nu mai era voioasă nici ea.

Acum, când el era mereŭ acasă, părăsise și ea obiceiul de a aduna fetele și nevestele la șe-dătoare. Tortul subțire și neted, pânza bine bătută, floricelele cusute cu măestrie, glumele nevinovate, poveștile și cântecele îi păreaŭ acum și ei lucruri sarbede. Chiar nici Radu, copilul din zi în zi mai voinic, nu mai putea să-i deschidă inima.

„Ar trebui să mai pleci la vale. — îi zise ea în cele din urmă, — ca să vezi cum merg lucrurile”.

„E reŭ, că nu plec, — îi răspunse el zîmbind,— dar bine n-ar fi nici dac-aș pleca”.

„Să ieși la vânătoare!—grăi dînsa.—

„Dacă vii și tu cu mine,— răspunse el.—Fără de tine mă sbat și eŭ cum te știŭ pe tine sbâ-tându-te când mă știi dus”.

Era un fel de mustrare în mărturisirea aceasta; ea se simția cu toate aceste mai mult mângâiată decât mustrată. La urma urmelor așa era: soția trebuia să fie unde e soțul ei.

și de ce adecă să nu meargă și ea!?

Era un farmec nespus în gândul acesta, și în fața acestui farmec trecea nebăgată-n seamă uimirea Muntenilor, care nu mai vâduseră femee înarmată voinicește și ieșită la vânătoare.

Dar, la urma urmelor, era frumos ceea ce ve-deaŭ și ea nu era femee ca toate, femeile, ci Doamnă, ear Domnului și Doamnei toate li se cuvin, toate le șed bine.

„Cu el și cu ea nu are nimeni să se potrivească,” — zicea Părintele Luca, ear Maica Preu-teasă nu mai putea să dică nimic după-ce soțul ei își deduse părerea.

Au ieșit dar Domnul și Doamna cu voinicii la vânătoare și eraŭ voioși ca nici o dată, ear lumea alerga să-l vadă voioasă și ea, căci era mare frumuseță să-i vezi. Numai babele mai dedeaŭ din cap și-l ocăraŭ pe Răciulete, care nu putea nici astă-dată să se astâmpere și ținea să fie în coada vânătorilor.

Ear după vânătoarea bogată s-a făcut mare ospeție la cetatea de peatră.

I-a poftit Doamna pe toți, și nu lipsia nici unul dintre cei poftiți.

A venit Bran cu Mateiaș, cu Bunea și cu Dragoslav, care și-a adus ginerii și fetele amân-doă; aŭ venit staroștii cu femeile lor; a venit Moroiŭ cu Ursan, ear Răciulete, nelipsitul, alerga în toate părțile, ca să facă rânduială.

și ear dedeaŭ babele din cap.' Le era par-că se schimbă rostul lumii și mersul lucrurilor.

Las-că nu mai văzuseră asemenea ospeție și nu se-mpăcaŭ cu gândul, ca femeile să se amestece printre bărbați, dar steteaŭ la îndoială, dacă nu cum-va e mare păcat să mănânci și să bei la ușa casei lui Dumnezeu.

In fruntea mesei se afla înse Părintele Luca,- ” preotul, care știa mai bine de cât ori-și-cine, că Dumnezeŭ a-nzestrat pământul cu fel de fel de bunetăți, ca oamenii să se îndulceescă din ele” și că plăcută îi este lui vesela petrecere împreună a oamenilor.

Apoi — Bran n-ar fi. venit și el, dacă răŭ ar fi ceea ce se făcea.

Nu! — Părintele Arie ar fi venit și dacă puterile de tot sleite ar fi iertat, și s-ar fi bucurat vădând cumpeneala și cuviința, cu care mesenii aședați pe covoare împregiurul mesei scunde își petreceaŭ timpul. Până chiar și Dra-godap își stăpânia glasul și rîdea mai pe-nfundate.

Avea fie-care câte o greutate pe inima lui, și se păziaŭ cu toții, ca nu cum-va să scape vre-o vorbă, care ar pute să supere pe cine-va.

Abia spre sfîrșitul meșei vinul, de și beift cu măsură, a mai deslegat limbile.

Cu deosebire voios era Bran, care ședea între Ringa și Vladislav, soțul ei, șî rîdea mereŭ par’ c-ar fi fost frate cu Dragodan.

„Mi se deschide inima totdeauna, când vă văz, — le zise el cu o vioșie copilărească, — și viața îmi pare mai plină când stăm împreună.”

„și vii cu toate aceste atât de rar pe la noi, întimpină Ringa puindu-și mâna pe alui.

„De și știe, că ne-am bucura, dac-ar veni mai des,” -r- adăugă soțul ei.

„Tocmai pentru-că vin rar, — răspunse el rî-zând ear. — Numai rară e adevărată bucuria. Haina, pe care voim s-o păstrăm, o-mbrăcăm numai la zile mari. — Ce frumoasă e ziua de astă-zi, — urmă el vorbind mai tare, ca să fie auzit și de alții, — rară 'i, chiar singură până acum în felul ei. și nu e între noi nici unul, cate va pută s-o uite vre-o dată și să nu se bucure de câte-ori își va aduce aminte de ea. — Am uita-o însă cu toții, dacă ade-se-ori am fi avut ori am mai ave asemenea zile.”

Bodea stetea de vorbă cu Vladimir cel pân-tecos, cere-i spunea, cum negoțâtorii cară mereŭ tot ceea ce găsesc. El auzia înse și vorbele lui Bran și le înțelegea.

„Cel ce vrea să mănânce cu poftă, — grăi Părintele Luca, — mănâncă rar și puțin și postește des.”

„E întocmai ca și cu vânătoarea, — adăugă Răciulete cel sfătos, ca să-și spună și el părerea. — Dac-o faci rar, e o plăcere aleasă, ear dac-o faci des, e o meserie proastă.”

„De ce proastă? — întrebă Dragodan, care o făcea des și totdeauna cu plăcere.

„Pentru că noi oamenii suntem ființe miloase, — îi răspunse Răciulete, — și ne stricăm firea, nu mai avem milă nici de oameni, dacă ne deprindem cu plăcerea de a omorî cerbii frumoși și căprioarele sperioase.”

„Asta e așa! — grăi Moroiu.

„Nu tocmai! — întimpină Bodea nerăbdător. — Oamenii sunt deosebiți, și plăcut îi este tot-deauna fie-căruia ceea ce se potrivește cu firea lui.”

Bran dete zîmbind din cap, dar nu grăbi cu răspunsul, ci așteaptă, ca privirile tuturora să se îndrepteze asupra lui.

„Dac-am trăi fie-care potrivit cu firea lui, foarte în curând am ajunge să nu ne mai putem suferi unul, pe altul, zise el tot rizând. — Oamenii sunt nu numai deosebiți, ci tot odată și asemănăți, și dacă asemănările îi apro deosebirile-i învrăjbesc. E plăcut să te învrăjbești cu semenii tăi”

„Nu e!” — răspunse Bodea cam în silă — în vreme-ce Doamna se uita cu ochi mari la el.

„Atunci, — grăi Bran, — nu poate să-i fie nimănuia plăcut a face ceea ce se potrivește cu firea lui. — Potrivit — nu cu firea sa, ci cu firea tuturora are să-și petreacă omul viața, dacă vrea să fie împăcat cu sine, — urmă el ridi-cându-și glasul. — Acela, care trăiește potrivii cu firea lui numai, se înstrăinează de semenii sei, se depărtează de toți ca oaia răsleață, umblă buimac de ici până colo și rămâne în cele din urmă, orî-și-cine ar fi el, singur și părăsit de toți.

Tăcere adâncă se făcu împregiurul mesei.

știaŭ toți, cine vorbește, cuprindeaŭ înțelesul vorbelor în toată întinderea lui și așteptaŭ cu răsuflarea oprită răspunsul lui Bodea, care, asculta uitându-se drept în ochii vorbitorului.

„Așa ecum tu zici!—grăi dînsul dând din cap, — bun e, în adevăr, în fie-care din noi numai ceea ce se află în toți, și cel ce jignește pe cei-lalți prin faptele sale își face însu-și viața nesuferită”.

„Fără îndoială, că așa este, — grăi Bran zîm-bind cu viua mulțumire.

și ear se simțiaŭ amândoi parcă cu dînșii nimeni nu mai poate să ție pept.

Obrajii cei albi ai Doamnei se umpluseră însă de sânge.

Femee și soție, ea se simția adânc jignită, că soțul ei, cel dânteiŭ între cei dânteiu, și-a călcat pe inimă și s-a umilit dând dreptate omului îndrăzneț, care-l amenințase chiar în casa lui.

„O, nu! —grăi dînsa. — Dac-ar fi așa, lumea ar sta vecinic în loc. — Acela, care e mai cu minte și mai bun, nu are să asculte de cei proști și răi, ci trebue să meargă de capul lui înainte și să-i ducă și pe cei-lalți, ba, la nevoie, chiar să-i silească”.

„Dacă-i poate! — întimpină Bran luând vorba-n glumă.—Păcat numai, că poate numai acela, pe care cei-lalți îl socotesc și mai bun, și mai cu minte.—Dar, urmă apoi întorcându-se ear spre Bodea. — chiar acum îți spunea Vladimir, cum neguțătorii de peste Dunăre încarcă mereŭ tot ceea ce găsesc. Fac și ei ceea ce e potri-vit cu firea lor: noi înse ce facem?”

„Stăm și privim,” — grăi Răciulete cel batjocoritor.

„și ce adecă am pute să facem!?.” — întîm-pină Moroiu.

„Ce-va neâpărat! — îi răspunse Ursan. — Vă spun eu: în curând n-o să mai avem sare”.

„Ei bine!—a pui e sarea acea?”

„A celui ce o ia,”.— răspunse Bodea.

„Mie, — grăi Bran uitându-se la Vladimir și la Dragodan, — nu mi-e atât de ceea ce duc cât mi-e de ceea ce aduc. — Dacă vor merge lucrurile.cum s-aŭ pornit, o să ajungem în curând mai răŭ de cum eram în timpul năvălirilor. Ne iaŭ și cenușa din vatră”.

„Așa este-!” — grăi Dragodan, care știa mai bine decât ori-și-cine, cât de adevărat e ceea ce zice Bran. — Dar ce să le faci, dacă oamenii sunt proști și daŭ tot?”

„Ceea ce le faci năvălitorilor! —Nu-i lași!—” îi răspunse Bran.

„Așa e! —” strigară și cei-lalți.

Doamna însă ear se turbură.

Nu că avea vre-un gând deosebit, dar nu putea suferi ca toți să se uite-n gura unui om.

„Vă-nșelați, — grăi, — dacă credeți, c-o să puteți face, ca rîurile să nu mai curgă la vale! Lumea are mersul ei, și se face de rîs cel ce ar voi să-l schimbe. Oamenii aceia ne aduc lucruri, de care avem trebuință; și dacă n-ar inai pută să vină ei la noi, ne-am duce noi la dînșii”.

„De aceasta mă tem și eu,” — zise Bodea.

Bran se uită lung la ea.

El nu era om, care stă de vorbă cu femeile, dar ce-va trebuia să răspundă, căci altfel ea se supăra și mai răŭ.

„Asta e așa! — grăi dînsul dând-o ear pe glumă, — prostia omenească e, în adevăr, fără de margini?! — Rîurile înse nu curg numai încoace, ci și încolo, și mie-mi vine în clipa aceasta un gând. Gepicjiî s-aŭ dus, și valea Oltului a rămas deșdartă: când vedem, că altfel nu se mai poate, trecem din colo și închidem strîmtorile, ca nici vântul să nu mai poată resbi prin ele. — Nu-i așa, că asta se poate!? — întrebă el râzând.

El vorbia în glumă, dar Bodea mai auzise așa ce-va din gura lui, și ear eraŭ cuprinși cu toții de un sîmțement de strîmtorare.

„Tot atât de bine putem să-nchidem și gurile văilor, — grăi Bodea tot în glumă.

„Dacă vrea Dragodan, — adause Răciulete, — nu se mai apropie nimeni de podgorie”.

„Las’ pe mine! — răspunse Dragodan încrun-tându-se și ridicând pumnul.

Cu vorba aceasta eraŭ, par-că, toate sfîrșite.

Sîmțământul de strîmtorare înse tot îi mai ținea pe toți cu inimile închise.

Se adunaseră, ca să petreacă voioși împreună, și nu mai îndrăzniaŭ să vorbească, fiind-că se temeaŭ, ca nu cum-va fie Bran, fie Doamna să se supere. țineaŭ cu toții să se arate veseli, dar eraŭ porniți mai mult spre ceartă de cât spre veselie.

„S-auzim cimpoieșul. — strigă Bodea, ca să schimbe mersul petrecerii.

Fețele tuturora se deschiseră când cimpoieșul începù să cânte.

Cândea și Boțea se ridicară și se prinseră cu alți trei dintre băieți în horă. Bran, ca să-și arate voia bună, se ridică și el și întră în hora pornită, eară Bodea, ca sa împace lucrurile, luă pe Mala și pe Ringa și intră cu ele la dreapta lui Bran.

Peste puțin casa cea mare nu-i mai încăpea nu era horă-ca toate horele, ci un joc, în dare intraseră cu toții, ca să-și arate voia cea bună, și Maica Preuteasă nu se mai încumăta să strice și acum petrecerea scoțendu-și nora din joc. Prea era frumos să-i vezi resfățându-se din adins, și ceea ce e frumos e bine și nu putea să fie pecat. Părintele Arie ar fi privit și el cu mulțumire cum privia Părintele Luca.

Eară în joc e ce-va ce te pornește spre viețuire mai avântată. Săltând mereŭ, ți se des-morțesc oare-cum toate vinele, te simți din ce în ce mai ușor și-ți vine în cele din urmă să sbori. E un fel de beție sufletească-n joc, și dacă vinul te înveselește încordându-ți toate puterile, jocul te-nfierbântă și te mână înainte.

„Cântă brâul!”—strigă peste cât-vatimp Cândea, căruia hora îi părea prea domoală și prea resfirată. In brâu jucătorii sunt mai bine înche-iațiși mișcarea e mai viuă. Se prinseră dar mal de aproape, se strînseră mai din adins și urmară jocul mai pe-ntețite.

Ar fi dat babele bâtrâne din cap, dacă i-ar fi văzut, și s-ar fi mirat mai ales de Bran cel atât de chibzuit, care-și schimbase cu desevîrșire firea și nu mai voia să știe nimic despre cele ce se petrec afară de cetatea cea de peatră.

Eraŭ ei între ei, și se cuvine ca omul să-și lase din când în când frâul și să-și încerce puterile.

IV.

Isprăvurile lui Dragodan.

„A! dacă-i așa, las’ că știŭ eŭ, ce am să le fac!” — își zicea Dragodan, care-și deșertase hambarele și nu putea să se-mpace nici cu gândul, că oamenii lui fuseseră despuiați de abia mai aveaŭ ce să mănânce.

Ancă aflându-se la ospeția din cetatea de pea-tră el s-a pus în înțelegere cu Vladimir, cu Bo-huslav și cu Viștoc, ca să-și adune călărimea, să dee năvală asupra carelor încărcate și să-m-partă între văduve tot ceea ce vor fi găsind în ele.

Ei aveaŭ să facă lucrul acesta singuri, de capul lor și fără de știrea nimănui; era înse peste putință, ca un lucru atât de bun să se pună la cale fără-ca să afle și Răciulete, care toate trebuia să le știe.

„și voi ce faceți?” — îl întrebă el pe Cândea cel cu mustața-n spic.

„Noi nu știm nimic, — îi răspunse Cândea, care, înfierbântat de vin și de joc, nu mai avea timp să se gândească și la asemenea nimicuri.

Seara înse, când oaspeții s-aŭ risipit, el nu s-a dus la îngrăditura dela Capu Coastei, ci a trecut înainte spre Gemenii, unde era oare cum tot acasă la el.

Sus pe deal, la marginea pădurii, adăpostită în dosul mesteacănilor acum desfrunziți era o cășcioară, ear în cășcioară aștepta o văduvioară, care știa, că are neapărat să vie bălanul înalt și cu mustața-n spic, om dulce la fire și totdeauna vesel. Cășcioara o clăzise el, ear vădu-vioara venise de la Dragodănești, ca să poarte grijă și să țină rînduială, căci pustie este casa fără de femee și nesuferită e viața petrecută în singurătate.

Slabă de tot era zarea de lumină ce străbă-tea prin țipla-ntinsă-n fereastră, dar el o vedea din depărtare, căci știa, unde s-o caute, și de multe-ori făcuse pe-ntunerec drumul până la ea.

I-a fost ușor să-i zică lui Răciulete, că nu știe nimic, dar îi era greŭ să se ție de vorbă și după-ce sosise-n căscioara caldă, căci tot vă-duvă era și ceea ce-i dedea adăpost cald și păcat ar fi fost să nu i se facă și ei parte din prada luată de la afurisiții de negoțători.

Tot așa zicea și Boțea, care-și avea și el văduva, ba mulți dintre frații de cruce Ziceaŭ așa, căci multe eraŭ văduvele sărace, pe ici pe colo câte una chiar cu copii, care se răZemaŭ pe bunătatea de inimă a voinicilor legați cu jurăment să ajute pe cei slabi.

și chiar dacă n-ar fi fost numai atât, oameni eraŭ și dînșii, și Bodea și-ar fi stricat tot rostul, dac-ar fi voit să-i oprească și numai babele bătrâne mai puteaŭ să-i grăiască de răŭ.

S-a dus dar Cândea, s-a dus și Boțea, s-aci mai dus și alți câți-va, ca Dragodan și Vladimir să nu remâie singuri; de astă dată înse Răciulete nu mai era și el în coada lor.

Se deșteptaseră, ce-i drept, cam târziŭ, căci iarna era pe sfîrșite și negoțătorii nu mai aveaŭ ce să caute în valea Ialomiței ori în a Dâmbo-viței, unde oamenii abia mai aveaŭ ce să mănânce.

Mai departe înse, spre Buzeŭ și de acolo înainte se așezaseră Anții, tot un fel de Sorbi și ei, și pe aceștia abia acum ajunseseră negoțătorii să-l cunoască mai de aproape.

Veniaŭ dar din valea Prahovei poverile de sare, ear despre Buzeŭ săniile încărcate mai ales cu grâne și treceaŭ pe drumul vechiŭ spre vadul, care se afla din sus de revărsarea în Dunăre a Argeșului, și neguțătorii le zoriaŭ toate, căci iarna era pe sfîrșite și adi-mâne putea să vie o moină și să se pornească sloiul.

Bran înse a dis, că nu-i e atât de ceea ce duc, cât îi este de aceea ce aduc negoțătorii. Cândea nu se mulțumia dar să iee poverile, ci ținea se pue mâna și pe negoțătorii ce vin cu mărfuri de peste Dunăre, eară lucrul acesta nu era cu putință decât dacă luaŭ poverile fără-ca negoțătorii porniți la drum să prindă de veste.

Eraŭ cu totul vre-o cinci sute de călăreți, care, ieșiți pe câmpia acoperită de zăpadă, se adăpostiseră în dosul unei păduri de stejar și așteptaŭ să vie poverile, ca să dee năvală asupra lor.

„Lăsați-i să treacă, — grăi Cândea când vre-o doue-zeci de sănii se iviră trecând spre Dunăre, — și băgați apoi de seamă, ca nimeni să nu scape nici la deal, nici mai ales la vale.”

Vrând-nevrând ei trebuiaŭ să prindă și oamenii, să-i lege cot la cot și să-i trimită dimpreună cu poverile la îngrăditura lui Vladimir, care era cea mai apropiată.

Așa aŭ și făcut. Despre vre-o încăierare nu putea să fie vorba, căci prea eraŭ mulți agresorii și negoțătorii eraŭ mai cu minte decât ca să-și pună în primejdie și viața după-ce-și vedeaŭ perdut avutul, ear cărăușii, mai ales Anți, eraŭ și ei în stare să facă ceea ce făceaŭ vecinii lor.

Treaba s-a făcut dar iute și fără multă bătaie de cap, și în vreme-ce câți-va dintre călăreți se depărtară cu poverile la deal, ceata se retrase ear în dosul pădurii, ca să aștepte fie alt șir de sănii încărcate, fie pe negoțătorii ce vin de peste Dunăre.

Mergea de minune: rènduri-rânduri se-ntor-ceaŭ la deal poverile; la sine Cândea nu opria decât mărfurile luate de la neguțători și banii găsiți la dînșii, pe care urma să-i împartă la sfîrșit, după-ce se vor fi încredințat, că fiŭ mai vine nimeni nici de la deal, nici de la vale.

La un lucru înse nu s-a gândit nici unul dintre dînșii.

Vecinii din valea lalomițeî eraŭ supărați și ei pe neguțătorii, care-i momiseră cu fel de fel de nimicuri și-i despuiaseră. Ei aŭ dat dar năvală asupra poverilor și și-aŭ făcut fie-care partea cuvenită din ele. Puțin a mai rămas pentru văduve, și la îngrăditura lui Vladimir săniile so-siaŭ deșerte.

Mai eraŭ înse banii și mărfurile, ba mai eraŭ și negoțătorii.

Cândea îi prinsese, ce-i drept, numai pentru-ca ei să nu ducă vestea și se gândia să le dee drumul după-ce le va fi mântuit toate. Isaac înse se temea și de vre-un alt refl mai mare și ținea să scape cât mai curând; el a-nceput dar să facă propuneri de răscumpărare, și tot era mai cu minte să le dee drumul numai după-ce se vor fi răscumpărat.

Nu s-a-ntors dar peste Dunăre decât unul singur, care avea să aducă banii de răscumpărare pentru toți, ear pe acesta Cândea și Dragodan l-aŭ însoțit ei înși-și până la Dunăre cu o ceată de cinci-zeci de călăreți pentru-ca nu cum-va să i se întâmple vre-o nenorocire.

Așa aŭ ajuns Cândea și Dragodan și soții lor să vadă cetățile durate de Justinian pe țărmurul drept al Dunării și zidurile înalte ale orașelor înfloritoare. Eraŭ frumoase mare minune așa văzute din depărtare, și privitorii șe sîmțiaŭ ispitiți a le vede și din apropiere.

De ce folos li-ar fi fost adecă banii, pe care i-aŭ luat și pe care mai aveaŭ să-i iee de la negoțători, dacă n-aveaŭ ce să cumpere cu ei!? Negoțătorii nu mai îndrăsniaŭ de aici înainte să vie cu mărfuri; nu rămânea deci decât să meargă la dînșii cei ce voiaŭ să cumpere.

O, Doamna avea mare dreptate: lumea trebue să meargă înainte!

și-aŭ luat Cândea și Dragodan banii de răscumpărare, li-aŭ dat negoțătorilor drumul și s-aŭ întors la ale lor, dar, depărtându-se de Dunăre, ei se uitaŭ, mereŭ înapoi spre zidurile cele înalte ale orașelor înfloritoare.

și e mare ispită averea câștigată pe nemuncite.

Cândea și Bodea, Dragodan și Vladimir aŭ împărțit ce-aŭ împărțit între oameni, aŭ mai dat câte ce-va și la văduvele serace și-aŭ oprit ce li-a venit la socoteală, apoi s-aŭ pus pe chef de o săptămână de zile n-aŭ mai ajuns să se des-meticească. Până sus la îngrăditura de la Capu Coastei și mai departe până-n cetarea de peatră aŭ risipit oamenii voioși banii și mărfurile luate de la negoțători. Se cuvenia să-și aibă și Domul, ca din toate, partea, tot ceea ce e mai bun și mai frumos, și greŭ i-ar fi fost să n-o primească și să nu iee parte la bucuria obștiei.

Eară Isaac cel cu pistrui alerga din nou pe la mai marii împărăției și se plângea și stăruiă. Nu-i era nici lui atât de ceea ce a dat, cât îi era de ceea ce nu mai putea lua, și se folosia de toate mijloacele, ca să înduplece pe căpeteniile oștirii a lua în stăpânire nesăcatele is-voare de bogăție, care nu eraŭ stăpânite de nimeni. Era însă peste putință lucrul acesta, căci împăratul, om bolnăvicios și lânced, se bucura dacă poate să păstreze stăpânirea, pe care o avea, sfetnicii lui se certaŭ între dînșii și împărăția era slabă.

„A! neam ticălos și osândit la peire!” — își zise el și începù să-și caute tovarăși și să adune bani, ca să treacă apoi le Ogori și să iee în simbrie pe vre-una dinre căpeteniile îndrăznețe ale cetelor de călăreți.

Nu putea el să aibă răpaos câtă vreme nu-și potolia setea de resbunare și de câștig.

Nu mai aveaŭ înse repaus nici Dragodan și Vladimir. Ei trebuiaŭ neapărat să treacă Dunărea și să vadă mai din apropiere orașele cu ziduri înalte, ear aceasta cât mai curend, mai nainte de a se fi moinit. Lucrul acesta înse numai ei singuri aŭ puteaŭ să-l facă, și pe când Isaac alerga pe la „Constantinopol și-și căuta tovarășii, Vladimir cel pântecos și Dragodan, muntele de om, alergaŭ pe la Anți, ca să-i pună și pe ei în picioare și să dee năvală cu toții.

și nu zadarnic alergau.

Se adunaŭ mereŭ pe țermurii Ialomiței, la locul de tîrgoviște, și din podgorii, și de prin văi, începând de la Argeș până în Siretiu, și nu eraŭ acum sute, ci multe mii de oameni, care de care mai grăbiți.

„Omule, tu ființă nemernică, — ar fi zis eară-și Bran, dacă i-ar fi vecjut, — ți-e destul să te îndulcești puțin, pentru-ca să te arunci cu ochii închiși în noianul păcatelor”.

El înse nici nu voia să-i vadă: stetea închis în îngrăditura lui de la gura trecătorii, și ceea ce-l ținea nu mai era decât gândul de a nu întuneca cele din urmă zile ale părintelui Arie, care dicea, că Domnia e de la Dumnezeŭ, și n-ar fi putut să moară liniștit, dacă și-ar fi vă-zut copiii desbinați.

Cândea și Boțea și soții lor se perdeaŭ în mijlocul valurilor de capete cu per câlțos, dar tot dînșii aŭ ieșit în frunte, tot pe sufletele lor cădeaŭ toate.

Nu era înse la mijloc nici primejdie, nici vre-un mare pecat.

Ani de de a rândul orașele de pe țer-mul drept al Dunării nu mai fusesâră supărate de nimeni, și locuitorii lor moleșiți prin îmbuibare și sleiți prin desfreŭ nu mai suferiseră decât de jaful, pe care și-l făceaŭ ei între ei. Cei mai mulți dintre dînșii, seraci lihniți de foame și îmbrăcați în zdrențe, munciaŭ mestecând sudori cu lacrămi și se tîrîaŭ cerșind fărămituri pe la ușile celor îmbogățiți fie tîrîndu-se și ei la picioarele altora, fie mințind fără rușine și despoind, ear acum trăiaŭ în risipă și în desfreŭ scârbos. Oastea de prin cetăți era o adunătură de oameni doritori de a trăi pe nemuncite, ear preoțimea le ierta toate și le acoperia cu patrafirul, ca să poată ave și ea parte din dulceața vieții.

„Vrea Dumnezeŭ să-i certe!”—ar fi zis Bran, dac-ar fi știut ce-i acolo, și ar fi venit și el, ca să-și stâmpere setea de a rumpe și frânge tot ceea ce fură vederea și ispitește.

Nu așa Cândea și Boțea.

Grija lor cea mare era, ca nici o vărsare de sânge să nu se facă fără de nevoie și ca nimic să nu se strice fără de folos.

In zori de când năvălitorii trecuți peste Dunărea înghețată aŭ început să între din mal multe părți în craș, oștirea, care nu era a orășenilor, ci a Imperatului, s-a retras în cetate și s-a închis între ziduri, —par-c’ar fi voit să le zică năvălitorilor: s Veniți și ne scoateți de aici, dacă-ndrăzniți!”

Mulțimea desmoșteniților, cuprinsă de spaimă, a început să alerge zăpăcită în toate părțile, peste puțin înse și-a venit în fire și a pornit în coada prădătorilor, ca să poată pișcă și ea pe ici, pe colo câte ce-va.

Bogății, care aveaŭ ce se peardă, deșteptați din dulcele somn al dimineții, nu se gândiaŭ de loc să-și pună-’n joc scumpele lor vieți, ci gră-biaŭ s-ascundă ce se putea ascunde și născoceaŭ chipuri și mijloace de a-i mînți pe prădători și de a-i înșela. Oameni trăiți în lume și trecuți prin multe de aceste, ei știaŭ, că ceea ce ușor se agonisește tot ușor se și perde și ceea ce se perde — cu oare-care bătaie de cap ear se poate agonisi. Una singură le era dar grija ca să nu fie duși în robie.

știind-i-i dar proști pe năvălitori; ei și-aŭ îmbrăcat robii și roabele în haine scumpe, eară înși-și s-aŭ presentat în fața prădătorilor ca slugi necredincioase, care-și vând stepânii și spun mișelește, unde sunt ascunse bogățiile.

Mergeaŭ toate de minune! Prădători și pră-dați luaseră par-că de mai nainte înțelegere, ca să nu se supere unii pe alții și să sfîrșească cât mai curând și cu toată dragostea: luaŭ unii cu fața blajină, și daŭ alții oare-cum mulțumind pentru ceea ce li se ia.

Âncă mai frumos mergeaŭ lucrurile, când vorba era să se aleagă robii.

Cândea, bălanul înalt și cu mustața-n spic, Vladimir cel pântecos, Dragodan, muntele de om, și mulți alții eraŭ oameni cu experiențe, și știaŭ, cât de mult prețuiesc oamenii vii, dacă sunt bine aleși. Eară pe om după haina lui îl cunoști.

Se mai uitaŭ ei, nu-I vorba, și la fețe și alegeaŭ și după ochi, și după sprâncene. Multe eraŭ Grecoaicele cu ochii de șopârlă, cu obrajii rotundi și rumeni, cu buzele subțiri și roșii și cu trupul plin și bine croit, femei trăite-n des-freŭ ori crescute anume spre a ști să turbure mințile și spre a se face stăpânele stăpânilor săi, ear băieților le crescuse acum mustața și mai greŭ li-ar fi fost să nu aleagă decât să-și iee fie-care partea de pradă vie când nu era cu dînșii și Bran, ca să le strige: „Nu vă spurcați! Feriți-vă de Satana!”

Dar — minunea minunelor!

Intr-una din casele mari un om înalt, cu barbă netedă și îmbrăcat în o lungă haină neagră, după toată înfățișarea lui preot, se opri în fața lui Cândea, care vorbia cu Boțea.

„Dar voi cum ați ajuns aici!?— De unde ați venit?—” îi întrebă el în limba lor.

„Dar tu unde, când și cum ai învățat limba noastră?” —întimpină Cândea.

„E limba noastră,— îi răspunse preotul.— Noi suntem mulți aici pe țărmurii Dunării și mai departe prin munți. Voi când ați trecut și unde stați?”

„Nu am trecut: suntem acolo, în munți, de când cu împăratul Traian, — așa ne spune Părintele Arie”.

„Cum ai zis?—Arie!?—strigă preotul cuprins de un fel de groază.

„Da, Arie, bătrânul preot, care le are însăm-nate toate și le scrie toate”.

„Care va să zică voi sunteți Arieni!?—strigă ear preotul!

„Nu știŭ ce vrei să zici, — îi răspunse Cândea. — Suntem creștini, și Părintele Arie e un preot trecut acum de o sută de ani, care toate le știe”.

„Aveți Episcop?”

Cândea dete din umeri.

„Aveți biserici?”

Cândea dete din umeri.

„Aveți cărți?”

„Are Părintele Arie,” — răspunse Cândea.

„Bine, voi cum vă faceți rugăciunea?”

„Nu avem voie să ne rugăm, — îi răspunse Cândea. — Rugăciunea o spune preotul ziua în fața soarelui, ear noaptea în fața stelelor, și noi ne închinăm numai”.

„O, voi nenorociților care tot mai stârniți în căile rătăcirii! — strigă preotul, care acum nu se mai îndoia, că dînșii nu s-aŭ lepădat âncă de învățăturile lui Arie cel afurisit.

Călugăr în puterea cuvântului și luptător pentru credința cea adevărată, el trecea cu vederea, că dînșii aŭ prădat și aŭ făcut robi, căci ticălos e omul și multe sunt aici pe pământ păcatele lui, care toate se pot șterge prin căință și spă-șire, dar se turbura din adâncul inimii lui, când își dedea seamă, că ei, stând ca Goții, ca Vandalii, ca Longobarzii și ca Gepizii sub afurisenia sfintelor sinoade ecumenice, nu mai pot să găsească iertare, nici să aibă parte de fericirea cea vecinică, pentru care nu prin faptele noastre, ci prin credința cea adevărată ne pregătim noi muritorii.

„Cine e cel mai mare la voi?” — întrebă el.

„Domnul,” — răspunse Cândea.

„Să mă duceți la el! —” grăi Părintele Paho-mie, călugărul pătruns de un zel sfînt și hotărît a-și da viața luptând pentru mântuirea sufletelor.

V.

Strălucirea

„Slăbiciunile omenești sunt pârghia stăpânirii!” așa zicea Pahomie, călugărul trăit în mijlocul unei lumi bătrâne, eară Domnul asculta cu luare aminte din ce în ce mai încordată.

In adevăr, omul fără de slăbiciuni se stăpânește însu-și pe sine și nu ar mai ave nimeni nevoie de a se supune altei stăpâniri, dacă oamenii toți ar fi stăpâni pe sine.

Da, avea dreptate călugărul: din zi în zi ieșia tot mai învederat la iveală, că cu cât mai multe și mai mari sunt slăbiciunile oamenilor, cu atât mai ușor și mai îndeplin îi poți stăpâni.

Se tîraŭ cu toții la picioarele lui, se uitaŭ tremurând în ochii lui, îi cerșiaŭ poruncile și steteaŭ gata în fie-care clipă să sară în apă și-n foc pentru el, numai să primească darurile lor, să treacă cu vederea ticăloșia lor, să ierte păcatele lor, să-l mai îngăduie a-și urma viața fiecare după pofta inimii sale.

Până chiar și Doamna, soția lui, se apropia numai cu sfială de dînsul decând îi dăduse voie să primească pe cele trei roabe, care o gătiaŭ în mătăsuri și-n catifele îngenunchiând la picioarele ei și stând mereŭ gata de a-i face voile.

Aduși de Vladimir și de Dragodan, unul după altul aŭ venit staroștii să-i aducă daruri și să i se închine gata de a se supune poruncilor lui și de a-i da partea cuvenită din de-ciuială, eară el n-avea decât să primească și să-și arate bunăvoința pentru-ca să fie ridicat în slava cerului și faima să i se ducă departe și tot mai departe.

Nu, el n-avea cuvinte de a se plânge de slăbiciunile omenești: în timp de câte-va zile stăpânirea lui se întinsese până-n Buzău și de acolo înainte până-n Siretiu, eară casa lui era plină de bogății și de podoabe scumpe.

Nu mai rămânea decât ca Pahomie să mai aducă odoare și pentru casa lui Dumnezeŭ, care stetea deșeartă ca o peșteră, la care Părintele Luca își făcea după vechia renduială rugăciunile.

O, el nu știuse până acum, ce este Domnia, nu cunoscuse dulceața stăpânirii.

El era înse cuprins de grijă când își îndrepta privirea spre poiene, unde trăiaŭ oameni, care, n-aveaŭ nevoie de a se tîrî la picioarele lui și-l judecaŭ cu mintea limpede. și cu toate aceste adese-ori era stăpânit de simțământul, că aceștia sunt temelia cea adevărată a puterii lui și că cei-l-alți nu s-ar mai teme de dînsul, dacă nu i-ar ști pe aceștia în dosul lui.

„Trebuia să-și măsoare fie-care vorbă și să-și chibzuiască fie-care faptă, să țină cumpăt în mâncare, în băutură, în amănuntele vieții lui, ca nu cum-va să se pună-n vrajbă cu cei ce l-aŭ ridicat și îl țineaŭ, și ori-și-cât de nesuferit îi era gândul, că trebue să li se supună, vorbele rostite de Bran la ospeție îi sunaŭ în ureche.

„Pe aceștia, — zicea călugărul, — ai să-i amețești cu strălucirea ta. Aŭ și ei slăbiciunile lor: dacă ei te-aŭ ridicat, se simt măguliți de mărirea ta; dacă ei te țin sunt cu atât mai mândri, cu cât mai mult te ridici de asupra lor. ține-i departe de tine, ca mângâiat să se sîmtă fie-care când poate să stee în fața ta; încun-giură-te de strălucire, ca ochii tuturora să se împăingeneascâ în preajma ta.”

și, în adevăr, cu cât mai neapropiat era, cu atât mai sus se punea în gândul tuturora, cu cât mai rar ieșia, cu atât mai vîrtos alerga lumea în calea lui, și-n curând aŭ ajuns să-și plece-n fața lui genunchele și Muntenii crescuți în gândul, că numai în fața lui Dumnedeŭ își pleacă omul genunchele.

Chiar și dac-ar fi fost pe ici pe colo câte unul mai bățos, ca Moroiŭ ori ca Ursan, om chibzuit, el se muia și făcea ca cei-lalți, ca să nu fie singur în felul lui.

Eară Doamna se sîmția par-că picioarele ei nu mai atingeaŭ pământul. Sus l-a avut totdeauna în gândul ei; nici odată înse nu și l-a gândit atât de sus, cum îl vedea acum. Se uita la el ca la alt soare, și ochii ei scânteiaŭ de mânie când i se părea, că cine-va nu se apropie cu destulă sfială de dînsul ori nu-i vorbește cu des-tulă frică.

„Dar,—zicea ear călugărul,—slăbiciunile omenești sunt nunîai pârghia stăpânirii: puterea cea adevărată sunt comorile”.

Da, voia Bodea să aibă comori! Nu avea el însu-și nevoie de ele, dar ținea să le adune, ca să le desfășoare în fața celor însetați de ele.

Iși număra morile, făcea socoteala părții ce i se cuvine din zeciuială, purta de grijă, ca să nu fie scurtat, și priveghia cu neadormirea unui bun părinte, ca toate să meargă bine și nimeni să nu fie asuprit, căci din toate și de la toți își avea partea. De aceea îi eraŭ nesuferit! cei ce trăiaŭ în risipă și în desfreŭ și nu o dată era stăpânit de pornirea de a-i lovi fără de cruțare.

Tot călugărul îl potolia înse.

Altele eraŭ căile, pe care voia dînsul să-l în-drumeze.

„Vei întră, — zicea eh — legătură cu împărăția și cunoscut vei fi în lumea întreagă, prea-mări-te-vor nepoții și strănepoții ca întemeetor al unei mari stăpâniri!”

Eară el voia să fie cunoscut, și gândul, că va fi pomenit în toate timpurile, îl înălța și-l ținea într-un fel de beție. Nu mai umbla acuma buimac de ici până colo, nu mai șovăia, nu se mai îndoia de sine însu-și: stăpânit’ de gândul, că el e mai presus de cei-l-alți oameni, el știa tot de a una, ce are să zică și ce are să facă, cum are să zimbească și când trebue să se încrunte, călca cu pas hotărît în toate împregiu-rările.

Era vrednic, ca toți să i se închine, și un singur om mai rămăsese, care știa să-l învîrtă și pe el pe degete.

Răciulete cel afară din cale viclean se gudura ca cânele bătut la picioarele Doamnei, îi șoptia mamei soacre la ureche, îl momia cu drăciile lui pe Radu, copilul nepriceput, și știa să i se vîre astfel Domnului sub piele.

Alergase ca un smintit prin poiene, ca să a-dune sfatul bătrânilor, dar în zadar, căci Bran punea povețele părintelui Arie mai presus de toate, ear bătrânul preot le zicea:

„Supuneți-vă, răbdați și feriți-ve de ori-și-ce turburare, căci stăpânirea de la Dumnezeŭ este. Nimic fără de voia lui nu se întâmplă; el voiește să ne certe, dacă astfel s-a schimbat firea Dom-nulul nostru, și cearta lui avem s-o primim cu acea-și mulțumire ca mângâierea ce ne-o dă. Eŭ am să mor azi ori mâne și de mult acum sunt dus cu sufletul în cea-laltă lume. Voi înse, care inai trăiți aici, stăruiți în obiceiurile părinților voștri, căci, ori-și-care ar fi părerile, oamenilor, fericirea și în lumea aceasta, și-n cea-laltă numai de la fapte atîrnă. Să fie cum aŭ hotărît sinoadele, dară voi să priveghiați, ca păcatul să nu se moștenească și ca copilul să nu fie ca părinții lui: dați-vă silința, ca el să se depărteze cu scârbă de minciună, de fățărnicie și de' lingușire, care sunt slăbiciunile celor nemernici, rușinea celor puternici și surparea împărățiilor, să iubească adevărul și inima deschisă, care sunt semnele adevăratei iubiri, și să-i deosebească pe oameni numai după faptele lor.”

Se tîra dar Răciulete ca un mișel, era nesecat în născocirea de jocuri și de jucărele ce fură mintea necoaptă a copilului și se rânjia ca vulpouil scăpat teafăr din coteț când putea să-l iee pe Radu și să-l ducă la aierul cel curat al poienelor, unde se juca cu pui de urs ori se lua la trântă cu cei de seama lui și dedea ori pri-mia câte un pumn în spinare,— tot acolo vine, căci copiii sunt numai copii, toți de o potrivă,— așa zicea bunica lui.

„Dar tot așa a crescut și el, tatăl copilului!” — își zicea câte-odată Răciulete mai muiat.

„Nu tocmai! — își răspundea apoi tot el mai plin de încredere. — Eŭ știu, din care parte mă arde focul, care e dimonul, pe care am să-l scot din el, și fac din adins ceea ce fac”.

Nu avea margini slăbiciunea Muntenilor, și nu putea să aibă margini nici slăbiciunea copilului, căci iubirea iubire naște, și ori-și-ce s-ar fi petrecut jos la cetatea de peatră, poienele se luminaŭ când Răciulete, pocitura de om, se-ntorcea cu băietul în ele.

și senin nu era tot deauna cerul de asupra cetății de peatră.

Eraŭ supuse roabele și îngenunchiaŭ când o găteaŭ pe stăpâna lor, dar nimeni nu le socotia roabe și ele însele se simțiaŭ din zi în zi mai mult stăpână ale casei.

Eraŭ atât de istețe și de îndemânatice, știaŭ atât de multe și se pricepeaŭ atât de bine la toate, încât Doamna era uimită' de ele, se sim-ția neajutorată alăturea cu dînsele și nu mai putea să se misce, nici să răsufle fără de ajutorul lor.

Mai ales Clio cea iute la fire și ageră la minte, femee subțire, înaltă și mlădioasă, cu ochi ne-astempărați sub gene lungi și cu gropițe-n obraji, deși abia trecută de două-zeci și doi de ani, crescuse la Constantinopol și trăise în timp de opt ani, de când i se deschiseseră ochii, atât de mult, încât nu-i mai românea decât să învețe cât mai curând limba, ca să facă tot ceea ce voiește cu stăpâna ei prin atât de puține trecută.

Mirată de simplitatea și de inima deschisă a oamenilor, care o încungiuraŭ, ea era cuprinsă de un fel de beție când se gândia la întinderea mare, pe care poate s-o iee desfrâul în mijlocul acestor oameni neistoviți âncă de nopți petrecute în orgii, și ardea mistuită de un zel neînfrânt.

Schilodul se uită cu ochi răi la oamenii sdra-veni; tîmpitului îi sunt urgisiți cei cu cap deschis; păcătosul urește pe cei ce stăruie în bunele moravuri: nu întrece înse nimic furia, cu care femea depravată se aruncă asupra celei âncă nevinovate, ca să aibă diavoleasca mulțumire de a o vede lunecând spre păcat.

Pe Clio înse nu furia aceasta o mâna înainte, ci setea unei vieți pline de desfătări.

Nu că doria viața aceasta, dar o avuse și se simția chinuită fără de ea.

Era sincer zelul ei. Ii plângea pe oamenii aceștia, care, neștiind să trăiască, nu cunoșteaŭ âncă plăcerile vii și mari ale vieții, și din adevărata ei iubire voia să le desvălue tainele firii omenești și să-i îndrumeze spre aceste plăceri.

Asemănările îi apropie pe oameni, și deosebirile-! îmvrăjbesc, — așa zisese Bran cel chibzuit. Da, firească e în om pornirea de a face pe alții de o potrivă cu sine, și, dacă are omul bun din fire pornirea aceasta, în cel răŭ ea e atât de puternică, încât ni-e par-că nici moartea nu poate s-o stingă și nu putem alunga de la noi gândul, că sufletele celor necurați nu aŭ repaos, ci umblă forfota prin lume, ca să ispitească pe cei slabi și să-i strice.

Mulțumirea ei o căuta Clio în îndrumarea spre desfrâu a celora-lalți.

Eară Doamna, suflet curat și trup fără de pată, stetea ca porumbița prinsă-n ghiarele șoimului. Ea-și pleca rușinoasă ochii când Clio ori Aspasia se uita cu coada ochiului la gura ei plină de patimă femeiască ori la marii ei ochi albaștri, când ele treceaŭ cu degetele lor gingașe prin perul ei moale ca mătasea și galben ca aurul, când îi desmierdaŭ cu sfială umerii plini și brațele rotunde. Se rușina, dar se simția măgulită, se feria, dar era atrasă și din zi în zi tot mai nesuferită îi era soacra ei cicâlitoare și tot mai mult sîmția trebuința de a sta singură cu Clio, care atât de multă silință-și da să-i facă viața plăcută și atât de curând a ajuns să-i poată spune, cum se petrec lucrurile la Bizanțiŭ și cum știŭ stepânitorii lumii să-și îndulcească viața.

„Teodora, — îi spunea dînsa, — a fost o copilă sărmană, — care și-a petrecut tinerețele înbră-țișată azi de unul, mâne de altul, șt tocmai de aceea Justinian, împăratul, a prins atât de mare slăbiciune de ea, încât i-a pus coroana-n cap și a ridicat-o alăturea cu el în scaunul împărătesc. și tot făcând ca mai nainte l-a stăpânit și ca împărăteasă.

„Bine, dar îi era soție!”

„Tocmai fiind-că îi era!”—răspunse Clio și începù să-i vorbească despre Aspasia cea frumoasă și deșteaptă, care tot trăind în desfreŭ desfășurat cu măiestrie l-a prins în mrejile ei pe Pericle și a știut să uimească prin farmecele ei o lume întreagă și să-și facă un nume neperitor.

Atât de bine le știa Clio toate, încât putea să-i spună până în cele mai mici amănunte, cum se îmbăia Aspasia, ce fel de mirodenii își punea în baie, cum era gătită și ce fel de meșteșuguri întrebuința, când voia să scoată pe soțul ei din minți.

„Dar e păcat!”

„Nu poate să fie păcat ceea ce e firesc și dă farmec vieții, — și chiaf dac-ar fi, păcatul e în firea omenească și de aceea se iartă după-ce omul, potolit prin vîrstă, se căiește.”

Mala scutură din cap ca cuprinsă de un fel de fior.

Nu mai voia să știe nimic.

Simțindu-se mai pre sus de toate viețuitoarele, omul se rușinează de trupul săŭ, care-l pune în rend cu ele, și cu cât mai mult se simte om, cu atât mai vîrtos își acopere trupul și-și ascunde pornirile și nevoile trupești. Deși însă împreunată cu firea omenească, rușinea aceasta se perde când omul se încântă de trupul săŭ și dimpreună cu ea se perde sfiala faptei izvorîte din indemn trupesc. De aceea deosebita purtare de grije pentru trup foarte ușor îl împinge pe om spre viețuire nerușinată.

Aceasta o simția mama soacră, care stetea înrăită la o parte; Clio înse n-o simția numai, ci o știa.

„E bine să te îmbăiezi din când în când ca Aspasia, — qhse ea- — Așa fac împerătesele, ba chiar și femeile mai marilor de la Bizanțiu.”

Doamna ținea să facă și ea ca împerătesele, și Părintele Pahomie, care era gata să plece cu mari însărcinări și avea să aducă odoarele pentru biserică, a mai primit și însărcinarea de a-aduce pentru Doamna mirodenii, precum și multe alte lucruri frumoase și bune, asupra cărora avea să iee înțelegere cu Clio și cu Aspasia.

De ocamdată băile se făceaŭ și fără de mirodenii, ear Aspasia și Clio, roabele devotate, țineaŭ s-o slugească amendoue și se miraŭ de' trupul ei cel fraged și de sînul ei âncă fecioresc, o desmierdaŭ cu gingășie, îl fericiaŭ pe Domnul, și Clio îi șoptia în ureche venin de șarpe, care-i înfierbânta sângele, îi turbura mintea și-I umplea inima de năvălnicie.

Era un farmec lor âncă necunoscut în strîm-torarea tinerel femei, dară farmec era și pentru ea în strîmtorarea aceasta, și tot mai des o stăpânia dorința de a sta singură cu Clio, căci e mare în femea, care nu are ce să facă, slăbiciunea de a-și da de gol cele mai ascunse taine -și de a flecări despre lucruri, despre care nu se vorbește, și Clio știa atât de bine să facă și să stoarcă mărturisiri.

Mai ales când Domnul era dus, ca să-și mai vadă supușii, ele steteaŭ ziua toată împreună, se dumiriaŭ asupra tainelor vieții, și Doamna asculta cu răsuflarea oprită mărturisirile ce-i făcea Clio despre plăcerile vieții sale trecute. Sângele îi năvălia din când în când în obraji, dar ele eraŭ singure și ea ținea să le știe toate.

Cu o rușine măiestrită și suspinând din adâncul inimii îi vorbia Clio despre bălanul înalt și cu mustața,-n spic, tînerul neîntrecut, care ar turbura întregul Bizanțiu, dacă n-ar sta închis în cășcioară de la marginea pădurii. El o adusese, și o durere adâncă se oglindia în fața ei când își aducea a minte de puținele ceaile petrecute cu dînsul. Sfiala femeiască n-o erta să spună mai mult, dară Doamna stăruia să le afle toate, să vadă oare-cum cu ochii — și ear i se înfierbântaŭ obrajii.

„Sermană copilă,—îi zise ea,— să te duci ear la dînsul.

„Nu, stăpână”,—răspunse Clio,—ași fi mulțumită să-l pot vedă din când în când. Uite, — urmă ea stăruitor, — vânătoarea îți face bine fiind-că păstrează frumuseța trupului, ear Domnul nu mai iese bucuros la vânătoare: ieși cu Cândea, ca să-l pot vede la plecare și la întoarcere”.

„Da! — strigă Doamna cu bucurie, copilărească,—și am să-l poftesc mai des la ospeție, eară tu te-nțelege cu el, ca să vie prin ascuns la tine”.

Clio se cutremură. La asta nu se așteptase.

„Ești prea miloasă, stăpână, — zise ea, — dar scapi din vedere, că tot s-ar pute să-l sîmtă cine-va și să creadă, că la tine vine”.

„Asta e o prostie!—strigă Doamna.—Nu, așa ce-va nu poate să creadă nimeni! Am să pri-veghiez!”

A ieșit dar Doamna cu Cândea la vănătoare, și bălanul înalt îi părea cu totul alt om acum, când știa despre dînsul atât de multe, la care mai nainte nici nu se gândia.

La ospeție însă nu putea să-l poftească de cât după-ce se va fi întors Domnul.

„Ah!—suspină Grecoaica,—el nu mă mai vede când staŭ alăturea cu tine, căci farmecele tale îi iaŭ vederea”.

Tînăra femee se roși, dar nu se supără.

Nu înse, asta ea nu o credea. De atâte-ori Clio și Aspasia o-ncredințaseră, că e lucru firesc și bun ceea ce face Dragodan. Tot așa știa dînsa și de la mama ei, și noua lege n-a putut să-i schimbe simțământul supt la sînul mamei.

„Eată-mă, fă ce vrei cu mine! —ție toate ți se cuvin!— așa-i zisese ea lui Bodea, — și acesta, era și acum, ba mai ales acum simțământul ei. El însu-și zise că mai sunt și altele; chiar mama lui îi șoptise la ureche, că ar pute să nu fie numai al ei.

„Te vede, Clio, și pe tine!—grăi dînsa.

„Se poate, Doamnă, — întîmpină Clio, — dară el nu e deprins âncă a se ascunde—ca Domnul”.

Ochii Malei se umplură de văpaie.

„Nu,— grăi dînsa.— Nu-i adevărat!—El e bărbat întreg și nu face nimic prin ascuns, nu voiește decât ceea ce e gata să facă în fața tuturor.— Bodea nu se teme de nimeni!”

„Nu se teme,— îi răsp-unse Grecoaica încet,— dar îți știe slăbiciunea și ține să nu te mâhnească!”

„Nu! strigă Mala,—eŭ n-am slăbiciunea aceasta și el știe, că n-o am. I se cuvine și lui plăcerea, de care toți aŭ parte, și nimeni nu-l lipsește de ea: se leapădă el însu-și din chiar al lui îndemn, și s-ar desprețui însu-și de sine, dac-ar căuta-o prin ascuns”.

„Ești copilă fără de pricepere, stăpână,— grăi Clio obrăznicită.—Iartă-mă, dar te iubesc și trebue să-ți spun adevărul”.

„Nu sunt! — întimpină Mala sărind în picioare. — Ești femee tînără, frumoasă, plină de farmec ispititor: — încearcă-ți puterile, înduple-că-l și te vei încredința, că el nu se ascunde și că mie îmi este dragă femeea, care îndulcește viața lui”.

Clio ear se cutremură. — Nici la aceasta nu se așteptase. Prea veniaŭ răpede lucrurile,

„Te cred, stăpână, — răspunse ea plecându-se până la pământ, — căci mai mult âncă te-ar iubi puindu-te alăturea cu una ca mine, dat ochii lui nu s-ar opri asupra mea dac-ași îndrăzni să-ncerc ceea ce-mi poruncești într-o clipă de pri-pire”.

„Nu mă pripesc! Voiesc cu tot din adinsu], ca să mă încredințez eŭ însă-mi despre adevăr și să nu mai fiŭ muncită de îndoieli”.

„Nu voiești! — răspunse Clio, âncă mai o-brăznicită.—Voința nu prin vorbe, ci prin fapte se dă pe față. — Dacă ții să fii iubită ca Aspa-sia și ca Teodora, faci ca ele”.

Mala se uită lung la ea.

„Nu mă îndoiesc, Clio, — răspunse ea liniștită. — Da, el m-ar iubi mai mult; eŭ înse vreaŭ mai bucuros să-i fiŭ urîtă decât să mă urăsc însă-mi pe mine”.

„Ei, bine! — mai târziu, — îi zise Clio, încredințată, că femea, care aeai vorbește despre asemenea lucruri, mâne le face.

„Nici o dată!”—răspunse Mala.—

„Da! da!” — zicea Clio în gândul ei,— ai să voiești fără de voie.”

Dar peste câte-va urma să se-ntoarcă Domnul.

„Mult ți-ar șede bine și multă bucurie i-ai face,— dacă te-ai găti ca Aspasia,—” îi zise ea cjiua următoare.

Mala nu știa, cum se gătia Aspasia, dar ținea să fie gătită frumos, și dedea cu socoteală, că frumoasă ă fost găteala Aspasiei, care scosese atâta Iunie din minți.

Era un pas înainte, și ochii Grecoaicelor scân-teiaŭ când Doamna s-a lăsat în cele din urmă a fi înduplecată să se desbrace, ca să-i potrivească găteala născocită de ele, și timp îndelungat ele aŭ tot stricat și dres, ca ea să se deprindă.

„Dar, — le zise ea strîmtorată, — și voi vă gătiți toți tot astfel.”

„O, nu! —-îi răspunse Clio, — nouă nu ni se cuvine asemenea găteală. — Ne gătim eŭ ca roabă, ear ele două ca hetere.”

Doue zile de a rendul ele aŭ stat apoi împreună potrivindu-și găteala, ca să iasă la iveală părțile frumoase ca-n timpurile vechi, și Doamna ntât de bine s-a deprins cu lucrul acesta, încât nu mai înțelegea par-că grija, cu care oamenii-și acopăr trupul, și se uita la ele fără de sfială, ba chiar cu oare-care mulțumire, mai ales la Clio cea subțire și înaltă, căreia atât de bine îi ședea găteala de roabă, o haină scurtă ce n-o acoperia decât de la mijlocul pieptului până din sus de genuchi.

Numai în ajunul sosirii soțului săŭ se simți cuprinsă de un fel de răcori, și par-că se temea, ca el nu cum-va să se supere.

Nu e însă în viața omenească dulceață mai senină decât cea ce se revarsă din inimile soților, care după o mai îndelungată despărțire se apropie cu sufletul curat unul de altul, și e peste putință o mâhnire Ori vre-un gând întunecat, care nu se perde în bucuria unei asemenea revederi.

Nimeni și nimic nu mai era în lume pentru dînșii, care numai unul pe altul vedeaŭ, și Clio stetea cuprinsă de uimire rușinoasă și sguduită în toate convingerile ei când vedea această unire curată, pe care n-a credut-o nici odată cu putință. Era, par-că, ce-va din altă lume, în care toate îndemnurile pătimașe sunt stînse.

Nu în vorbele lor, ci în greutatea de a găsi vorbele se dedea pe față această bucurie, și pe când el se uita cu nesațiŭ la ea și-o întreba de toate nimicurile, ea sta cu ochii plecați, din ce în ce mai rușinată de cele ce făcuse și de cele ce di-sese în lipsa lui. Ânteia oară în viața ei avea ce-va pe suflet și nu putea să i se uite drept în față.

El înse o vedea cu atât mai plină de farmec.

Nu, nici o dată nu și-ar fi închipuit, că ea poate să fie atât de frumoasă în toate amenun-tele ei, atât de gingașă și de sfiiicioasă. înduioșat de silințele ei de a-i plăcă lui și de a-și împodo-bi casa, el nu știa cum să-i mulțumească: da, așa trebuia să fie o adevărată Doamnă, soția lui.

„Care va să dică — așa se gătesc femeile la curtea împărătească?” — zise el uitându-se cu tot dinadinsul la Clio, care se mlădia rușinoasă, ca să scape de sub privirele lui stăruitoare.

„Nu, stăpâne, — răspunse Clio plecându-se adânc. —- Așa se gătiaŭ în timpul lui Pericle, care era mai presus decât toți împărații”.

„Dar tu ești mai mult desbrăcată”,—întimpină el rîzând.

Ea-și plecă ochi și-și încrucișă brațele desve-lite peste pept, ca să-și acoperă sînul.

„Acesta era portul roabelor, stăpâne, — șopti ea.—Sunt roabă, și ochii nimănuia, nu cad asupra mea”.

„Mă-ndoiesc, — zise ea — plăcută e vederea trupului tînăr și bine croit”.

Mala sta tremurând în dosul lui, și ar fi voit să-și sfîșie cu ghiarele carnea de pe trup.— Dar el n-o vedea.

Minunată era acea lume din vechime, în care oamenii știaŭ atât de bine să se bucure unii de alții și să-și facă unii altora viața plăcută.

Dar era o ispită.

Da, mare ispită..

Pe cel tare însă ispita-l încântă și-l oțerește.

— In fața ispitei se-ncearcă virtutea. — Nu!— i-ar fi fost rușine să-și dee de gol slăbiciunea mărturisind, că se teme.

O singură patimă poate să aibă omul, o slăbiciune, care le covîrșeste pe toate cele-lalte și-i stăpânește întreaga ființă: el era Domn, întru toate mai, presus de alții și nu se putea înjosi pe sine însu-și.

Cam așa se gândia și Părintele Luca, omul încântat de marile distoinicii ale fiiului săŭ.

Maica soacra însă, femea bătrână și trăită în smerită retragere, era de altă părere.

Mult s-a gândit în viața ei stând de vorbă așa singură-cu sine și era stăpânită de gândul, că omul numai prin sine însu-și poate să-și găsească mângâierea, sufletească. Nu era dar ca Pătintele soțul ei, încântată de mărirea fiiului săŭ, ci-l socotia jertvit și-l plângea, că n-a putut să aibă și el parte de mulțumirea de a trăi pentru sine și pentru ai săi. Mare i-a fost dar mâhnirea când a văzut, că el își schimbă de o dată tot rostul vieții, nesuferite îi eraŭ roabele din zi în zi mai nerușinate, și sângele i s-a ridicat în obraji când și-a văzut nora umblând aproape goală și încungiurată de femei ce scuipă venin când zîmbesc.

„Lucrul acesta trebue să înceteze! — îi zise ea Aiului săŭ. — Femeile acelea trebue se plece!

Mătură gunoiul, care umple preajma casei tale de o duhoare nesuferită”.

Nici o dată în viața lui Bodea n-a dis „ba,” când mama lui zicea „da,” și nu credea nici acum, că poate să facă lucrul acesta. Era peste putință, căci nu avea în gândul lui hotar datoria ascultării către părinți.

„De ce? — întrebă dar cuprins de simțemen-tul unei grele strîmtorări. — Așa își petrec viața stăpânitorii lumii. Popoare mari și luminate aŭ trăiț multe veacuri și cea mai mare împărăție trăiește și azi așa. — Pui la îndoială curățenia inimilor noastre!?”

„Nu pun nimic la îndoială, ci văzcu ochii,—ii răspunse ea. — ți-e nu ți-e destul se fii, ci trebue să și panica să nu ispitești pe alții și să poți lovi fără de milă pe cei ce nu' sunt cum trebue să fie. — Curățe casa ta, căci ochii tuturora sunt îndreptați spre ea!”

„ Pot să fie, — întîmpină el, — căci i se cuvine ei această mulțumire nevinovată, și e o nedreptate prea aspră -să mă silești a o lipsi de ea. ține seamă, că ea mi-e soție.”

„Eară eŭ îți sunt mamă,— grăi dînsa, —și âncă mai aspră nedreptate e de a mă sili pe mine, care nu am trăit nici o dată în mari și luminate împărății, să văd chiar în casa mea ceea ce-mi ridică sângele-n obraji și să sîmt în fie-care clipă, cum se-ntinde stricăciunea împregiurul meŭ.”

„Nu e stricăciune, mamă, — întîmpină el. — Sunt numai lucruri noue, cu care nu te-ai deprins âncă.”

„Stricăciune e, că voi nu mai vedeți că e stricăciune. Vi-ați perdut bunul sinîț și nu mai vedeți nimic. — Dar, — urmă ea, — eŭ n-am venit să te rog, nici să te sfătuiesc, nici să te înduplec, ci să-mi fac după povața inimii mele datoria de mumă: ori îți curăți casa, ori dic că nu te mai am. copil și-mi urmez drumul înainte.”

El ar fi voit să-i cadă în genuchi și s-o roage cu lacremi, ca s-o înduplece, căci durere îi era să facă și tot durere și să nu facă ceea ce îi plicea dînsa.

Nu, liniștea casei lui el pentru nimic în lume n-o da.

„O, mamă, nu-mi face silă,—se rugă el.— Mare este mâhnirea ta și vreaŭ să țin seamă de ea chiar și socotind-o neîntemeiată; mare ar fi însă și mâhnirea ei, dacă ți-ași face voia, și vrajba dintre voi mi-ar întuneca toată viața. Lasă-me să vorbesc cu ea și s-o înduplec a în-tra în voile tale, căci o mulțumire e pentru noi toți a ne supune voinței tale”.

„Care va să dică de la bunul ei plac atîrnă, dacă ții ori nu seamă de mâhnirea mea, — în-timpină femeea jignită în amorul ei propriu, — și dacă ea nu vrea, mâhnirea mea nu ți-e destul indemn. — Ei bine, ea n-are să voiască, fiind-că și-a perdut rușinea, și-a ieșit din minți, e putredă-n sufletul ei”.

„Nu zice mai departe! — o întrerupse el.— Aici e hotarul!— Poți să-mi calici mie ori-și-ce, dar ocara adusă ei n-o sufer. — MS strivești cerând să aleg între soție și mumă, dar, dacă lumea întreagă s-âr ridica asupra mea, eŭ numai pe soție pot s-o aleg: așa am jurat chiar cu voia ta în fața lui Dumnezeŭ și a oamenilor!”

„și dacă ea te batjocorește și se leapădă de tine!”

„N-o batjocoresc eŭ, nu mă leaped eŭ de ea, nu încetez eŭ a-mi face datoria!”

„Afundă-te dar în noianul păcatelor! — îi zise ea depărtându-se. — Instrăinate-vei și de soția ta, și de neamul teŭ, dacă poți să te înstrăinezi de muma ta și de copilul tăŭ!”

„Nu! nici o dată! nici dacă pustiŭ s-ar face împregiurul meŭ! —” zise el stând ca înfipt în pământ.

PARTEA A CINCiA.

I

Baian.

Nu are omul sălbăticit prin nesațiŭ și prin vărsări de sânge repaos, căci el e de a pururea nemulțumit și doritor de a se ridica de asupra semenilor sei și gata în fie-care clipă de a să-vîrși ori-și-ce mișelie și de a-și pune în joc viața, ca să se facă stăpân pe toate, să-i umilească pe toți și să se știe temut și preamărit. Avându-și mintea îndreptată mereŭ spre cele de dimpre-giurul lui, el se simte numai cum se vede-n ochii altora, își perde cu desăvîrșire bunul cumpăt, ia desfășurarea patimilor drept virtute și e nemângâiat, când trebue să-și pună frâŭ și cuprins de mânie oarbă când alții se socotesc de o potrivă cu el. Frați se ridică dar unii asupra altora, părinți își strivesc copiii, copii lovesc în părinții lor, soț și soție se dușmănesc, nici o legătură nu e destul de sfîntă când vorba e să-și arate fie-care bărbăția, și învingătorul e ridicat în slava cerului, ori-și-care ar fi fost mijloacele, prin care s-a ridicat de a supra.

Viteaz preamărit de toată suflarea era Alboin, tînărul rege al Longobarzilor, care, omorînd cu mâna sa pe Cunigund, regele Gepizilor, și-a făcut din țestul celui ucis de dînsul cupă regală pentru oaspeții și tot nu s-a sfiit să-și iee soție pe frumoasa Rosamunda, fiica dușmanului repus, ba-n avântul lui de viteaz neînfricat a silit-o și pe ea să bee din cupa lui.

Așa eraŭ Longobarzii!, ear Ogorii se socotiaŭ mai presus de dînșii.

Era peste putință, ca oameni astfel porniți să viețuiască pacinic împreună. S-aŭ unit pe o clipă, ca să-i nimicească pe Gepizi; îndată înse ce Gepizii s-aŭ risipit ori s-aŭ supus, Ogori și Lon-gobarzii aŭ început a se lupta între dînșii, căci nesuferit le era și unora, și altora gândul de a nu fi ei singuri stăpâni.

Zadarnic alerga dar Isaac, Evreul cu pistrui, pe la Chaganii Ogorilor. Mai cu minte ar fi fost să caute urma lui Pahomie, care tot zadarnic alerga și el.

Nu voiaŭ mai marii de la Bizanțiŭ să-l asculte pe călugăr. Ei ar fi umilit Impărăția, dac-ar fi primit să intre în legătură cu un Domn, despre care nu auziseră nimic mai nainte. Putea călugărul să le vorbească despre foloasele negoțului și despre nesecatele straturi de sare, căci despre aceste le vorbise Isaac cu mai multă pricepere. Ei țineaŭ, ca Domnul să le trimită solie cu daruri bogate și să-și declare supunerea, eară darurile numai unindu-se cu Isaac ar fi putut să le dee.

„O! — își zise el în cele din urmă, — am eŭ să vă aduc daruri bogate.”

Trecând apoi ear Dunărea, a început să alerge pe la starostii Anților și mai departe până la Zabegan, ca să-i ridice pe toți și să prade orașele de pe țărmul drept al Dunării și să bage spaima în întreaga împărăție.

In curând dar împărăția a fost nevoită să-și îngrămădească oștirile spre Dunăre, unde primejdia unei năvăliri era din ce în ce mai mare și mai apropiată.

Simțind, că puterea împărăției slăbește în Italia, Alboin, viteazul neîntrecut, i-a adunat încetul cu încetul pe Longobarzii obosiți de luptele cu Ogorii, care se socotiaŭ urmași și moștenitori ai Hunilor fioroși, s-a rătras spre Apus și în anul 568 a trecut în valea Fadului și a început să supună orașele înfloritoare.

Rămași astfel mari și tari în valea Dunării, Ogorii s-aŭ risipit sub Chaganii lor pe șesul întins și despuiaŭ pe vecinii lor, ca să-și poată pe-trece viața în trândăvie, în întreprinderi îndrăs-nețe, în ospeții sgomotoase și în certuri ne-sfîrșite.

Ochii lor eraŭ inse îndreptați spre Italia, unde Alboin urma lupta contra Bizantinilor căci în fie-care zi el se putea simți nevoit a se întoarce ear în valea Dunării. Abia în anul 572 a ajuns el să-și așede scaunul la Pavia; ear anul următor marele viteaz a fost ucis de prietenii și răs-bunătorii soției sale Rosamunda.

Acum Isaac, Evreul neîmpăcat, nu mai alerga zadarnic.

Chaganii Ogorilor eraŭ, ce-i drept, răsleți, fiecare de capul lui și mereŭ gata de a se încăiera între dînșii. Incurând s-a ridicat înse de asupra tuturora Baian, un băiet de vre-o două deci de ani, dar om bătrân cu mintea și înfricoșat ca Atila, pe care și-l luase drept pildă de viețuire.

Unul după altul i s-aŭ supus lui Baian Chaganii cerbicoși, unul după altul i s-aŭ închinat popoarele de la poalele Alpilor și cele din munții stâncoși ai cadrilaterului și din Carpații apuseni, una după alta aŭ ajuns sub stăpânirea lui văile mănoase.

Acesta era omul, pe care Isaac îl căutase de atât amar de timp.

Tînăr înflăcărat și stăpânit de patimi mari, în-sătat de mărire și de strălucire, pornit mereŭ spre fapte îndrăznețe și nesăcat în doririle lui, el era rece și chibzuit în croirea planurilor sale, neînduplecat în esecutarea lor și fără cruțare în alegerea mijloacelor.

Fusese copil âncă nevrîstnic când Ogorii aŭ trecut pe sub podgoria de la Ialomița, dar între cei din împregiurimea lui eraŭ mulți, care-și aduceaŭ bine a minte de frumusețea văilor mănoase și de strâșnicia călăreților ce le apăraŭ, mai ales a celui încălecat pe un armăsar negru, singurul încins cu sabie și înarmat cu buzdugan strălucitor.

„Acela este,—strigă Evreul,—acela e Domnul!”

Tînerul scurt și lat în umeri se ridică din călcâie, ca să pară mai înalt, fața lui lătăreață și galbănă se mișcă în toate trăsăturile ei, și ochii lui mărunți scăpărară scântei vii.

„Voiesc șă-l văd, să-i staŭ fațâ-n față și să-l umilesc!”—grăi dînsul scurt și rece.

Eară Bodea ședea liniștit în cetatea lui de peatră, departe spre Resărit, în strîmtorile Dâm-boviței.

Ani de zile de a rândul el își încordase toate puterile, ca să-și întemeieze stăpânirea și să-i țină în frâu pe staroștii porniți spre jaf și spre asuprire și să strîngă împregiurul săŭ pe Muntenii ce căutaŭ nepăsători fie-care de treburile sale.

Zadarnice eraŭ însă silințele lui, căci staroștii i se supuneaŭ numai câtă vreme puteaŭ să facă răzămați pe el ceea ce vor ei. Se închinaŭ până la pământ și-l încărcaŭ cu daruri bogate, numai însă câtă vreme îi lăsa în voile lor; în dată ce el se-mbărbăta și voia să-i ducă după voința lui, ei se depărtaŭ de dînsul. Ar fi trebuit să aibă putere, ca să-i țină-n frică, ear puterea n-o mai avea.

Se-nșelase călugărul când credea, că Muntenii sunt încântați de mărirea Domnului ridicat de dînșii. Ei îl iubeaŭ fiind-că se bucuraŭ de lărgimea, în care puteaŭ să-și petreacă viața, și eraŭ încredințați, că el li-a dat lărgimea a-ceasta și el îi ține în ea. Casele lor eraŭ pline de copii, și ei binecuvântaŭ în fie-care zi pe omul lui Dumnezeŭ, care purta de grije, ca ei să-și poată crește copiii. Din zi în zi înse ei se simțiaŭ tot mai departe și tot mai înstrăinați de dînsul. Eară el, care ieșise din mijlocul lor, o simțea aceasta. Ei nu mai eraŭ îndrăzneți în fața lui, nu-i mai vorbiaŭ cu inima deschisă, nu se mai încumetaŭ a-l jigni spuindu-i verde-n față ceea-ce gândiau.

Până chiar și Răciulete-și cântărea vorbele și-și măsura pașii când se apropia de cetatea de peatră și, răŭtăcios, cum era, spunea mereŭ, că și-a scurtat răŭ sulița cea odinioară atât de lungă.

„Dacă nu se pleacă el la vorbele mamii lui de geaba i-am mai vorbi noi!”—a zis o dată Bran, și de atunci înainte Muntenii și-aŭ urmat fie-care în liniște drumul croit din bătrâni.

„Cum vei zice, așa se va face!”

Aceasta era singura lor vorbă în fața Domnului lor.

și nici că mai aveaŭ ei, în adevăr, nevoie să-și spună părerile, căci Domnul le știa foarte bine și n-avea, dacă voia, de cât să țină seamă de ele.

O și făcea din zi în zi mai cu dinadins aceasta. Ori-și-cât de mult ar fi dorit să-i țină-n frică pe staroști, el știa, că Muntenii nu voiesc să se amestece în daraverile altora, și nici odată nu i-a trecut prin minte gândul de a-i aduna, ca să plece în fruntea lor la vale.

ținea să intre în legătură cu împărăția și să pună la cale negoțul, dar știa, că Muntenii n-aŭ ajuns âncă să înțeleagă rostul acestor lucruri, și-l amâna pe călugăr de aqli pe mâne.

Staroști! daŭ, ce-i drept, din când în când, câte o raită peste Dunăre, dar el făcea tot ceea ce îi stă prin putințe, ca să-i oprească.

Văzând destrăbălarea, în care căzuseră cetele ce steteaŭ fără de nici un rost la Capu Coastei și la-ngrăditura de pe Rîul Alb, el și-a adus aminte de vorbele lui Răciulete, li-a poruncit flăcăilor acum bătrâni să se însoare și să se-adune-n cete, ca să se așeze fie-care cu câte un județ printre vecini și să-l ajute la ținerea în frâu a staroștilor.

Ar fi crezut, că poienele o să salte de bucurie, când va străbate de a lungul lor vestea despre lucrul acesta. Până chiar și Răciulete el însu-și a primit înse știrea par-c’ar fi aflat, că una dintre scroafele vecinului săŭ a fătat șapte purcei.

Nu mai luaŭ Muntenii parte la bucuriile Domnului lor, nici la durerile lui, și singura lor legătură cu dînsul era Domnișorul, bucuria tuturora și mângâierea bunicii sale.

ținea Domnul la el, dar săptămâni de zile de a rândul dacă nu l-ar fi văzut, el tot nu i-ar fi mâhnit pe Munteni întrebând, unde îi este singurul fiiu.

Cu cât mai mult se-nstrăinaŭ ei de dînsul, cu atât mai multă silință-și dedea el să câștige iar inimile lor și din zi în zi tot mai covîrșitoare era în el dorința de a fi întru toate cum ei îl voiesc. Ochii lui eraŭ îndreptați mereŭ asupra mumei sale, care nu mai cerea nimic de la dînsul și nu-i mai dedea povețe: nici măcar în gând nu mai era în stare să o jignească, căci era Domn și s-ar fi simțit umilit să nu poată sta cu fața curată sub privirile ori-și-cui.

Una câte una aŭ fost depărtate toate poboa-bele strălucitoare din casa lui; încetul cu încetul și-a desbrăcat Doamna hainele de mătase și de catifea, și ear s-a întors la simplitatea de o-diriioară: eară Clio, remasă ea singură, umbla călcând în vîrful degetelor prin casa, pe care voise odinioară s-o spurce.

și toate eraŭ în zadar; Muntenii nu mai-în-drăzniaŭ să se apropie de Domnul lor, care se ridicase odată atât de sus în fața lor.

Grea durere și nesuferită viață.

și durerea aceasta un singur om o înțelegea, Dragodan cel voios.

Se uita la Voivodul lui, își aducea aminte de cele petrecute-n poiana din fața trecătorii, și ochii lui se umpleaŭ de mari stropi de lacremi, buzele lui cele groase tremuraŭ, trupul lui gre-oiŭ se sguduia în toate încheeturile lui.

„Da! — zicea el, — l-aŭ părăsit pentru-că aținut și ține la noi, la niște nemernici ca noi, care ne spurcăm sufletele prin jaf și asuprire, prin vărsări de sânge și prin viață fără de frâŭ”.

Umbla dar mâhnit și muiat din - vale-n vale, de la staroste la staroste, de la norod la norod, ca să-i aducă pe toți la căință și să-i înduplece a se lepăda de urîtele lor obiceiuri și a-și a-șeză viața după pilda ce li-o dă Voivodul lor.

El săria să-i împace pe staroștii certăreți când eraŭ să se încaiere între dînșii; el le schimba gândul când se pregătiaŭ să dee năvală peste Dunăre; el îi potolia când se 'ndârjiau.

Tot el a fost și acela, care i-a adus Domnului știrea despre sosirea sub dealurile de la marginea șesului a lui Baian.

„O! mișelie fără de seamăn! — urmă el încet, aproape șoptind,— faptă nelegiuită, pentru care nu e vorbă în graiul omenesc! —o știu, nu mă îndoiesc despre ea, și inima nu-mi plesnește de mânie, obrajii nu-mi crapă de rușine! A fost destul șă sosească faima lui de calâu cu fălcile late, cu dinții tociți de scrâșnită și cu ochii înfundați în cap, pentru-că o spaimă năprasnică să coprindă pe întregul neam de mișei născuți numai spre a pută s-ajungă la o peire rușinoasă; destul a fast să sosească în gura văii cetele lui de călăreți îhcălecați pe cai îmbrăcați în zafe ca solzii de șarpe, pentru-ca Viștoc, nemernicul, și Radoslav, alt nemernic, să-și calce credința și să i se închine ca niște- câni turbați, care-și mușcă stăpânul, ear Bohuslav și Vladimir, tot nemernici și ei, să pornească cu daruri în calea lui: ești părăsit, stăpâne, vendut ai fost și de aceia, pe care i-ai ocrotit, și de aceiia, ale cărora ticăloșii le-ai trecut cu vederea!”

Bodea sta tăcut și liniștit și-l asculta fără-ca să clipească din ochi.

„Nu sunt mișei, nici nemernici, ci oameni cu chibzuială, — răspunse el. — O mișelie ar fi fost să se avente-n luptă când n-aŭ nădejde de is-bândă; nemernici ar fi dac-ar face vărsare de sânge când pot să scape de ea: tot mai omenește e să te umilești și să dai o parte din roadele muncii tale decât să te dsbraci și tu de firea omenească și să te arunci ca fiara selba tică asupra celui ce nu viața voiește săți-oiee. Nu, Dragodane, mișel e părintele, care-și jert-vește copiii ori îi vinde, când poate să-i scape cu prețul umilirii lui”.

„Dar tu ești părintele nostru al tuturora, — întâmpină Dragodan, — și pe tine trebuiaŭ să te asculte!”

„Asta da! —grăi Bodea.— Mișelia este, că nu de frică s-aŭ închinat, ci pentru-că știu, că Ba-ian, chiar mai sălbatic decât dînșii, nu-și va da silința să-i țină-n freŭ, ci-i va lăsa în voile lor”..

„Ah! —strigă Dragodan răcnind ear ca taurul înfuriat, — e înfricoșată puterea Ogorilor însetați de sânge omenesc, și noi nu putem să stăm în fața ei, dar Baian a venit și se va duce ear în câmpiile întinse de la apus. — Le voi arăta eŭ atunci, o, le voi arăta, ce va să zică mânia celui ce stăruie în credință față cu mișeii care-și schimbă stăpânii și se tîresc ca niște câni în fața celui după vremuri mai puternic! — Să ne retragem, stăpâne, în strîmtorile văilor și să ne păstrăm puterile, ca să-i putem lovi cu strășnicie după-ce va fi plecat el”.

„Nu! — răspunse Domnul.— Când vijelia se pornește, salcia mlădioasă se pleacă până la pământ, dar stejarul stă țeapăn și ori înfruntă urgia vremii, ori se frânge. Tu poți să faci ce vrei: eŭ staŭ nemișcat la locul meŭ și-l aștept. — Să vie!”

„Dar Muntenii, —întrebă Dragodan,— se vor aduna ei împregiurul tău?”

„Nu știu, — răspunse Bodea. — Are să vie cine vrea. Dator nu e nimeni! — Veni-va Cândea cu ai săi, veni-va Boțea, veni-vor toți cei risipiți printre voi, și vom fi destul de mulți, ca împreună să-l silim a se-ntoarce cu rușine și să-i luăm pofta de a mai veni pe aici, unde atât de greŭ răsbește și atât de puțină pradă-l așteaptă”.

„Lasă-mi, stăpâne, mângâierea, să vin și eŭ cu ai mei la tine, — îl rugă Dragodan.

„Ai vreme destulă, ca să te răsgândești — îi răspunse Domnul, — căci mult are să stee sub zidurife acestei cetăți, dacă va veni”.

II

Cetatea

Sus pe muchea unui delușor din fața satului Bodenii, depărtare de vre-o miie cinci sute de pași de la albia Dâmboviței, se cunosc âncă urmele cetății lui Bodea. Era în patru colțuri, în lung de trei sute și Zece, ear în lat de două sute și trei-zeci de pași, întoarsă spre Dâmbovița cu fața mai lungă, în care se afla și intrarea, nu poartă, ci o deschizătură lăsată în zid.

Casele se aflaŭ la stânga intrării, cu fața spre munți, și încheiaŭ cetatea despre vale, unde se află satul Cetățenii. Cele-lalte trei părți eraŭ închise cu ziduri groase de șapte palme și înalte de aproape trei stângeni, eară pe sub ziduri eraŭ înșirate hambarele domnești, toate clădite din lemn de ștejar.

Turnurile de la cele patru colțuri, cu vre-un stângen mai înalte decât zidurile, aveaŭ acoperișuri înajte și învelite, ca și casele, cu șindrilă de brad.

Biserica săpată-n stâncă, acum plină de odoare scumpe, se afla la mijloc, în fața intrării, și la dreapta ei se vărsa un șipot.

Se adunaseră, la cetate cu Cândea, cu Boțea și cu cei-lalți peste opt sute de inși, ear Dragodan sta cu vre-o trei mii dintre ai sei în gura văii, spre răvărsarea Cobiei, unde stă și alt;Ji satul Dragodan, — departe din jos de Dragodănești.

Dilele de a rendul oamenii aŭ cutrierat văile, ca să adune burdufuri de săŭ, fuioare, câlți și rășină. Alții lucraŭ în acela-și timp, ca să ridice schele de alungul zidurilor și de asupra ham-barelor. Ear alții căraŭ bolovani din albia rîului și-i aședaŭ bine renduiți de asupra zidurilor groase și pe schelele late ori îi îngrămădiaŭ la drepta și la stânga intrării.

Primind știrea, că Dragodan a avut o-ncăie-rare cu Ogorii și a fost nevoit să se retragă spre fundul văii, Domnul trimise femeile cu copiii spre strîmtorile Dragoslavelor, opri în cetate două sute de Munteni și o sută de vecini de la Slobozia, ear pe cei-lalți îi trimise cu Cândea la Capu Coastei, ca să dee mână cu Dragodan și să-i țină pe Ogori cât de mult în loc, apoi să se retragă în desișuri și să-i neliniștească mereŭ pe dușmani.

„Nu noi avem să-i învingem, — îi zise el lui Cândea, — ci firea locurilor și urgia vremii. — Eŭ îi țin aici îngrămădiți, eară voi nu-i lăsați să odihnească. — și tot așa să facă și cei ce vor mai veni de aici înainte”.

Intorcându-se apoi spre părinții săi, care staŭ și ei gata să părăsească cetatea, el rămase timp îndelungat cu ochii plecați.

„De ce trebue să faci tu lucrul acesta? —” îl întrebă Părintele Luca.

„Pentru-că așa voiește el! —” grăi maica preu-teasă.

„Nu, mamă! — întimpină Bodea. — Prea m-am ridicat sus pentru-ca să mă mai pot coborî fără ca să-mi fiŭ urgisit mie însu-mi. — Uitați-vă-n făța mea și alegeți: voiți mai bucuros să mă vedeți ducând tîrîș o viață mie nesuferită ori să me-ngropați lăudat de toți cei ce mă știu!?”.

„Haida! — grăi maica preuteasă, care nu voia ca fiiul ei s-o vadă plângând.

„Voința Domnului să se îndeplinească! — zise preotul în vreme-ce fiiul săŭ îi serută mâna, apoi se depărta și el.

„Zidiți întră rea! — strigă Bodea după-ce părinții sei ieșiră din cetate, apoi se-ntoarse la soția sa, care ședea plângând încet în cel mai întunecat colț al cetății odinioară atât de luminoase și nu mai asculta vorbele, cu care credincioasa Clio își dedea silința s-o mângâie.

Cinci zile încheiate l-aŭ ținut Cândea și Dragodan în loc pe Baian, care, om chibzuit, trimisese partea cea mare a oștirii lui înainte, ca să iee în stăpânire straturile de sare, și intrase în valea Dâmboviței cu numai vre-o doue-zeci de mii de călăreți.

Trăiți pe câmpii întinse, Ogorii se simțiaŭ strîmtorați în valea ângustă și des cotită, înaintaŭ dar numai cu multă băgare de seamă printre dușmanii, care ieșiaŭ pe ici pe colo din păduri și îi hărțuiaŭ când dela dreapta, când dela stenga. Ne putând să-și dee seamă despre puterea dușmanului ascuns prin desișuri, chiar și îndrăznețul Baian el însu-și se temea, ca nu cum-va să fie tras în vre-o cursă și se opria des în loc, din ce în ce mai nerăbdător și mai necăjit, că nu poate se dee o lovitură hotărîtoare.

El era dar voios când a zărit, în sfîrșit, turnurile cetății.

știa, ce-i drept, că e încungiurat din toate părțile, vedea, că nu se poate mișca în valea strimtă cu călărimea sa, și nu era de loc pregătit să spargă ziduri groase ori să le treacă, era înse la sfîrșitul lungului drum, pe care-l făcuse, și cuibul de peatră al îndărătnicului Domn era puțină pedecă pentru cel deprins a trece din biruință în biruință.

El porunci, ca cetele să descalece și să-și întindă corturile de pâslă. Incălecați remâneaŭ numai două mii de oameni, care se risipiră-n cete mai mici, ca să cerceteze locurile și să fie gata de a da piept cu dușmanii, care-n toată clipa puteaŭ să iasă din pădure.

Bodea se urcase de a supra zidului și privia la cele ce se petreceaŭ în vale.

Era-n revărsatul zorilor de di, pe la mijlocul lunei Maiu, dară cerul se-nnorase, culmile munților eraŭ perdute-n ceață, o pâclă fumurie se întindea pe rîu la vale și boarea văii se înăsprise.

„Dă, Doamne! ploaie măruntă și deasă și lungă,—zise el,—căci multă ploaie,—puțin sânge”.

Nu se luminase âncă de tot când el zări trei oameni, care, ieșind dintre corturi, urcară coasta drept spre intrarea cetății.

Era Vladimir cel păntecos însoțit de doi Ogori îmbrăcat! în vestminte încărcate de podoabe sclipitoare.

El rămas zăpăcit când veqlu că intrarea e zidită. Peste puțin înse el zări pe voivod și se întoarse zîmbind cu reutate spre el.

„Va să dică te-ai închis ca viezura,—grăi dînsul.—Era un timp, când noi nu îndrăzniam să intrăm, ear acum nu îndrăznești tu să ieși”.

„Nu știe nimeni mai bine de cât voi, — răspunse Domnul,—că am de cine să mă tem și că înțelepciune e lipsa mea de îndrăzneală”.

„N-ai,—întîmpină Vladimir,—și nu înțelepciune este. Cu cât mai puternic, cu atât mai milos e stăpânul față cu cei ce îi recunosc puterea și nu ațîța prin îndărătnicia lor mânia lui. — Baian, marele stepânitor, chaganul chaganilor,—urmă el ridicând glasul, — mă trimite dimpreună cu a-cești doi sfetnici ai lui la tine, ca să te vestim, că faima vredniciilor tale a străbătut până lâ el și dorește să te vadă și să te aibă între cei mai aleși dintre prietenii săi”.

„Eu nu-l cunosc, — răspunse Bodea, — și nu pot să-l judec decât după faptele lui mie până acum puțin știute. Dacă înse așa te-a însărcinat să-mi vorbești, mi se cuvine și mie să-i recunosc puterea și să doresc a-l vedă și a mi-l face — nu prietin, ci bun ocrotitor. Te rog deci să te-ntorci la el și să-i spui, că vestea ce mi-a trimis prin tine e o mângâiere pentru mine, că mă închin lui dimpreună cu toți ai mei și că poate să se socotească acasă la el în mijlocul oamenilor ce staŭ sub ascultarea mea”.

„Hotărîrea ta e înțeleaptă, — îi răspunse Vladimir, — și el va fi mulțumit când o va afla; mai mare îi va fi înse mulțumirea, dacă vei veni tu însu-ți la dînsul, ca să i-o spui de la rost la rost!”

„Am s-o fac și aceasta. — grăi Bodea. —M-ași simți și eŭ âncă mai mângâiat, dac-aș pută să-l văz aici sub acoperișul casei mele, dar nu mi se cuvine mie, celui mai mic, să-l poftesc să vie la mine: am să mă duc la el! De prisos aŭ fost grelele osteneli, la care și-a pus-frumoasa oștire, și fără de nici un folos o ține îngrămădită în aceste locuri strimte și sterpe, unde lipsa de hrană și de nutreț și urgia vremii pot să-i aducă mari stricăciuni. Să-și scoată dar oștirea de aici, unde nu mai are nevoie de ea, s-o trimită-n lărgimile mănoase ale câmpiilor, și mă voiŭ duce să-mi fac închinarea”.

„Nu are, așa cred eu,, să facă lucrul acesta”, — îi zise Vladimir.

„Atunci, — întimpină Bodea, — ori e de rea credință ori s-a pripit când te-a însărcinat să-mi spui, că dorește să mă aibă între prietenii lui.— Prietenie fără de încredere nu se poate!”

„Dar nu ai nici tu încredere în el!”

„Fără îndoială, că nu am,—răspunse Bodea.— Cum ași pute să am eŭ încredere într-un om, 'are nu are nici el însu-și încredere’ în sine!?

— Cum s-ar pute să mă raclăm pe faima puterii lui, când chiar și el însu-și numai în mijlocul oștirii lui îndrăznește să stee în fața mea!? Cum s-ar pută să nu mă tem eŭ de el, când el se teme de mine!? — Să i le spui, te rog, aceste. — Noi Muntenii,—urmă el vorbind rar și răspicat, — vi-am dat vouă vecinilor ajutor la timp de mare nevoie fără-ca să fi cerut închinarea voastră. Voi nu v-ați temut să veniți în mijlocul nostru, eară eŭ m-am dus singur, neînsoțit de nimeni, în mijlocul vostru: cu inima curată și cu încredere deplină ați venit voi, eară eŭ cu iubire adevărată v-am primit și nici o dată n-am încetat a voi binele vostru. Voi cu toate aceste în fața celei dântei primejdii v-ați lăpădat de mine și v-ați unit cu faimosul biruitor, care vine în fruntea unei mari oștiri asupra mea. M-ai pot eŭ să am încredere-n voi, care ați călcat credința!? — pot să am încredere-n el, care v-a silit ș-o căleați!? — Nu bărbăție, ci nerușinare ar fi Să mă duc în mijlocul oștirii lui eŭ, cel slab, pe care nimeni n-ar pută să-l răsbune: are să vină în mijlocul oștirii mele el, pentru care e o rușine să se teamă, dacă e adevărată puterea, pe care să raeaemă. — Spune-i, că mă tem de el câtă vreme el nu-mi dă dovezi ne-îndoioase, că nu se teme de mine și de ai mei!”

Vladimir și însoțitorii lui se-ntoarsără în tabără, dar peste cât-va timp Vladimir urcă ear coasta, acum el singur.

„Puternicul med stăpân,—zise dînsul, — m-a însărcinat să-ți spun, că e mulțumit de vestea ce i-ai trimis și că mai vîrtos dorește a te ave în rândul prietenilor săi. Drept dovadă, că nu vrea să facă vărsare de sânge și că te socotește de o potrivă cu sine vrednic de încredere, te poftește să ieși din cetate dimpreună cu zece dintre ai tei, căci va ieși și el din tabăra lui cu zece dintre ai sei pentru-că în fața acestora voi a-mendoi să vă măsurați vrednicia luptând cu arma ce vei alege tu. Dacă-l vei învinge, el își retrage oștirea, ear dacă te vei da învins, vei veni să i te închini în tabăra lui”.

Bodea rămase cât-va timp adencit în gânduri. Nu era oare dator să primească și să intre el singur în luptă, când prin aceasta scăpa sute,

„Nu! — zise el,—lucrul acesta eŭ nu pot să-l fac. Dacă el ar veni cu arma ridicată asupra mea, eŭ ași fugi și m-ași ascunde, ca să scap de loviturile lui; dacă m-ar strîmtora fără de veste, m-ași apăra din răsputeri și mi-ași da silința să-i scot arma din mână: o mișelie fără de seamăn e însă să ieși din adins la luptă, să-ți ascuți arma și să lovesci cu ea numai pentru mulțumirea de a-ți arăta vrednicia, o sălbăticie este, la care nici fiarele n-aŭ ajuns. Să-i spui, te, rog, că nu e' nevoe să ne măsurăm vrednicia: îl socotesc mai vrednic decât mine și sunt gata s-o mărturisesc aceasta în fața ori și cui. și nici nu e de altminteri, — urmă el,— vorba de mine, ci de neamul de oameni, care se află în dosul meŭ. Eŭ sunt un om nemernic și neajutorat, care va peri mâne, dacă nu piere adi, și nimic n-a dovezit rcpuindu-me pe mine fără ca să fi înduplecat neamul întreg. Acesta mi-e răspunsul: nu pentru mine numai, ci pentru neamul întreg să-și dee dovezile de încredere!”

„Gândește-te bine, — grăi Vladimir. — Nu scăpa din vedere, că azi el este aici, ear mâne, dacă pleacă, se duce departe spre apus, și tu faci ear ce vrei. Nu-i ațita mânia, căci vei fi învins!”

„Voi fi, — răspunse Domnul, — dar va ști și el și vor ști și toți urmașii lui, că nouă nu pot să ne facă ceea ce le fac celora-lalți, și de o miie de-ori se vor gândi și răsgândi mai nainte de a se mai hotărî să 'între în strîmtorile aceste. — Spune-i să plece, că de la noi nu are ce să iee. Un singur lucru scump avem, obiceiurile rămase de la părinții noștri: aceasta ni-e singura bogăție, prin care ne fericim, ear pe aceasta n-o primește. — Tu cunoști sunetele buciumului și știi înțelesul fie-căruia din ele: întoarce-te și voi suna, după-ce vei fi întrat în tabără, de rugăciune: spune-le că acesta e semnul păcii și al dragostei curate, cu care noi creștinii întim-pinăm chiar și pe cei ce vin cu arma ridicată asupra noastră. — In pace să-i fie plecarea! — Eŭ de luptă hu am să sun decât atunci, când îl voi vedă sub aceste ziduri, ear atunci suna-vor buciume din toate părțile!”

Vladimir coborî ear în vale, și el nu era âncă întrat în taberă când se porni și ploaia măruntă și deasă, pe care o aștepta Bodea și care atât de mult trebuia să-l supere pe Baian.

Scurt și îndesat, cu ochii înfipți în pământ și mișcându-și din când în când fălcile late în scrîșnet înăbușit, dar în liniște deplină a ascultat tinărul Chagan vorbele cu Vladimir până-n clipa când de pe zidul cetății a străbătut la el sunetul de bucium.

Acum el tresări puțin.

„E semnul păcii, stăpâne,—îi zise Vladimir,— și al dragostei, pe care-l dă pentru-ca toți să știe, că el vrea încetarea dușmăniei, și pentru-ca nimeni să nu se mai încumete a vă face vre-o supărare.”

Peste puțin alte buciume și ear altele începură să sune în acela-și fel de la vale, și de la deal, și de la dreapta, și de la stenga, de pretutindeni de prin pădurile dese.

Era par-că o sărbătoare obștească a miilor risipite, care îi mulțumesc cerului pentru ploaia mănoasă.

„Care va să zică — mă mai și batjocorește vestindu-le tuturora pacea, pe care nici n-a cer-șit-o, nici n-a stors-o de la mine, ci mi-o trimite ca un fel de milă venită din bunătatea inimii lui! — Mă poftește, — zise Baian, — să plec fără-ca să mă alunge, fără-ca să fi stat măcar în fața mea, mă iartă și dă porunci, ca nimeni să nu cuteze a mă supăra! Ah! Baian, copil ne-vrîstnic și fără de pricepere! adimenit de o faimă mincinoasă te-ai lăsat să fii amăgit și te-ai umi-lit ca o babă fără de dinți în gura eî sbârcită socotindu-te de o potrivă cu un om, care-și rîde de tine. — Ridicați tabăra! — strigă el. — Să plecăm fără de întârziere. Nu suntem noi vrednici să stăm în fața unor asemenea oameni; o rușine neștearsă ar fi, dacă n-am pute să-i învingem, și tot rușine ar fi și dacă i-am învinge mai perdănd âncă cinci și jertvind oameni mai mulți decât aŭ muncit la ridicarea acelui sărăcăcios cuib de peatră. — Unde e Isaac, Evreul mișel, care m-a adus aici!? — unde este el!?”

„E dus, stăpâne, la straturile de sare”.,—îi răs-punse Vladimir tremurând de frică.

„Să ne dai, stăpâne, voie, — grăi una dintre căpetenii,—ca să mergem și să-l aducem aici— nu pe Evreul acela, ci pe omul nerușinat, care stă pe zidul de peatră și șe uită ridând la noi!” „A!—înjosirea aceasta n-avem s-o suferim!— strigă altul.—înțeleg mânia ta, stăpâne, și lucru în adevăr rușinos ar fi, ca tu însu-ți să te pui în fața unei loaze, care stă ascunsă în dosul zi-dului. Rătrage-te, stăpâne, depărtează-te, dar lasă-ne nouă, celor mai netrebnice dintre slugile tale, mulțumirea de a ne face datoria luându-l de urechi, ca să-l ducem la tine!”

„Un ceas ni-e destul,ca să-l avem!”—strigă altul.

„și n-ai dreptul de a he opri,—strigă ear altul,— căci, în tine, fie-care dintre noi, întregul neam a fost batjocorit, și nu poți să oprești pe nimeni de la împlinirea datoriei de a-și apăra cinstea neamului”.

Baian se retrase tăcut și posomorit în cortul lui, ear căpeteniile îndârjite se risipiră, ca să facă pregătirile cuvenite pentru luptă, și peste puțin câte-va mii de Ogori se risipiră prin pădure, ca să taie copaci și să-și facă scări și capre pentru trecerea zidurilor de peatră.

Era târziu după amează-zi, când buciumele răsunară din nou, dar nu ca dimineața, ci dând isbituri scurte și din ce în ce mai însețitoare.

Ogorii se despărțisără-n două. Unii, partea cea mare, vreo șase-spre-zece mii de oameni; o porniseră la deal cu scări și cu capre, eară cei-l-alți încălecaseră și steteaŭ cu Chaganul în tabără, ca să primească lupta cu dușmanii pitiți prin păduri.

Ploua și acum tot mărunt și des și năvălitorii urcaŭ cu anevoia coasta piezișă și lunecaŭ des pe iarba umădă, în cât se-mpedecaŭ pe ici pe colo unii de alții. Mai răŭ âncă era pentru dînșii, că, voind să sfîrșească cât mai curând, o por-nisără prea mulți la deal și rămăsesără prea puțini în tabără.

Pe ziduri nu se vedea nimeni. Numai pe ici pe colo se ivia din dosul bolovanilor câte un cap, care ear se ascundea. Arcașii, Munteni ieșiți din școala lui Bran și a lui Mareea, steteaŭ pitiți pe schele și-și țineaŭ tolbele gata, eară slobod-nici se uitaŭ în. ochii lui Bodea și așteptaŭ săm-nul lui, ca să înceapă a răsturna bolovanii.

„Incet și cu măsură! — strigă Bodea. — Nici o săgeată să nu sboare-n vânt, eară bolovanii, să-i aruncați rar și cu putere, ca să nu se o-prească-n pământul udat de ploaie, ci să se ros-togolească-n ei!”

Eraŭ departe năvălitorii când bolovanii începură să sboare unul de ici, altul de colo și să se rostogolească cu răpediciune din ce în ce mai mare la vale. In zadar se feriâu năvălitorii din calea lor, căci fugind de unul, se-ngrămâ-diaŭ spre alții, și, când lovia-n grămadă, bolovanul îi culca rânduri lungi la pământ. și cu cât mai mult se apropiaŭ, cu atât mai deși sbu-raŭ bolovanii și mai răpede unul după altul, cu atât mai multe și mai lungi eraŭ rândurile celor culcați la pământ ici cu scări sfărâmate, colo cu capre scoase din încheetură.

Ear în cetate era tăcere ca-n mormânt.

Baian sța nemișcat și privia din ce în ce mai nerăbdător. Era o nebunie încercarea lor de a răsbi astfel în cetate, și coasta se acoperise-n puțin timp de Ogori răsturnați la pământ, peste care se rostogoliaŭ alți bolovani și ear alții. Cu toate aceste el striga din răsputeri: mai răpede! mai răpede! — La dreapta și la stânga! — Lua-ți-o de la deal!”

Năvălitorii se despicară și o luară răpede unii la dreapta, ear alții la stânga, ca să apuce în dosul cetății, unde nu mai puteaŭ să fie loviți de bolovani rostogoliți la vale.

Abia acum începură să sboare în ei săgețile din cele două suțe de arcuri, tot săgeata și omul.

Ear în cetate era liniște ca-n mormânt.

O singură parte era ferită și de bolovani, și de săgeți, cea despre vale, în care se aflaŭ casele.

Năvălitorii se-ngrămădiră căutând adăpost în dosul caselor, aședară caprele și scările ce le mai rămăseseră și începură să urce, ca să iasă pe acoperiș și să treacă peste el în cetate încet și cu băgare de seamă, unul câte unul și fără de sgomot se adunară pe partea de din afară a acoperișului pentru-ca să iasă la iveală după-ce se vor fi adunat destui.

Alții, ne mai încăpând în dosul caselor, trecură răpede sub zidul din fund și puseră aici scări și capre.

De o dată înse luă foc acoperișul uns pe de desubt cu săŭ, flacările-l cuprinseră-n câte va clipe și cei adunați pe el se-ndesuiră înspăimântați spre scări și se rostogoliră val vîrtej peste cei ce urcaŭ în urma lor ori steteaŭ jos. In a-cela-și timp din colo unii dintre apărători îi stro-piaŭ pe năvălitori cu săŭ fierbinte, iară alții le aruncaă în cap fuioare muiate-n râșină care ardeaŭ cu flacără roșie.

Se-noptase, flăcările se-nălțaŭ din ce în ce mai mari, și printre vaietele celor ce se svîrco-liaŭ pe sub ziduri ori fugiaŭ orbiș la vale se auzia sgomotul încăierării din ce în ce mai grele pentru Chaganul apucat din trei părți și strîm-torat în tabera lui.

Acolo alergaŭ toți cei ce se mai puteaŭ duce, și peste puțin Bodea ședea de asupra zidului și asculta cu ochii plini de lacremi gemetele răni-ților remași împregiurul cetății.

„O! — cum poate omul să se desbrace de firea lui și să se coboară mai prejos de toate viețuitoarele! — se jelui el înfiorat de cele petrecute. — Pentru pornirea semeață a unui om, pentru un deșert gând de mărire, pentru o părere numai se îngrămădesc atâte suferințe și se jert-vesc atâte vieți — Plin e văzduhul de suflete necurate, — urmă el uităndu-se sperios împregiurul săŭ, — și numai stăpânit de ele poate-o-mul să-și pieardă astfel dreapta judecată și să strige:

„Fără de milă și fără de cruțare lovește!”

„N-aŭ fost oare destule grozăviile acestei zile!? — strigă Mala, care urcă și ea scările schelei și se opri tremurând în tot trupul. — Eŭ nu mai pot să văz, nici, să aud cele ce se petrec împregiurul meŭ! Ascultă, iubite, rugăciunea mea: să părăsim acest cuib de nenorociri!”

„Eu te-am rugat să nu rămâi aici,—ii răspunse el.

„Âncă mai grozave mi-ar fi fost chinurile,— răspunse ea, — dacă te-aș fi știut aici și nu ași fi putut să te văz în fie-care clipă și să mor de o dată cu tine. O! ce mai fac eŭ în mjlocul unei lumi străine, dacă nu-mi mai ești tu iubit ocrotitor!? — Să fugim, iubite, să ne ascundem în codrii nestrăbătuți și să așteptăm, căci ei vor.pleca și destul li-a fost, ca să nu se mai întoarcă nici o dată în aceste locuri nenorocite pentru dînșii. — Destul ai făcut, ca să aperi pe ai tăi!”

„Da! — răspunse el, — destul a fost. — Ne vom rătrage. In dată-ce se va fi stîns focul, vom ridica podul de trecere și ne vom folosi de întu-nerecul nopții, ca să ieșim cu toții și să ne depărtăm spre munte.”

O bucurie nespusă îi cuprinse pe toți, când el dete poruncă să ridice de asupra zidului despre munte podul de scânduri, pe care și-l făcusără anume pentru ieșire, și să se pregătească de plecare.

„Hambarelor le dăm foc stăpâne? — întrebă unul dintre oameni.

„O, nu! — răspunse el. — Lucrul acesta l-am fi făcut numai în clipa când ei ar fi început să treacă zidul; e însă greŭ păcat să nimicești fără de nevoie ceea ce poate să-i fie omului de folos. Să iee fie-care cât poate să ducă fără-ca să-i fie prea mare sarcina, ear ceea ce nu putem să ducem noi rămâne aici întreg și nevătămat fie chiar și pentru dușmanii noștri, căci tot oameni' sunt și ei!”

Era pe la miedul nopții când căprioreala caselor a căeaut peste zidurile negrite de fum, și Bodea s-a urcat cu Mala și cu Clio pe zid, ca să coboară cei dântei afară.

Infiorătoare priveliște!

Ogorii se folosiaŭ și ei de întunerecul nopții ca să-și caute răniți! și să-i omoare, ca să nu se mai chinuiască lăsați așa singuri printre morțî.

Tiptil se apropiaŭ din toate părțile ucigașii și pe furiș, ca nu cum-va apărători cetății să-i sîmtă, și tîrîndu-se ca fiara pânditoare se aruncați asupra răniților neputincioși și-i gâtuiaŭ, ca să nu se vaiete când primesc lovitura. Omul ține înșela viața lui câtă vreme mai poate să răsufle și răniții simțind că li se apropie sfîrșitul, se văitaŭ, se rugaŭ și blestemaŭ în gura mare.

Bodea se dete înapoi, ca să nu fie văzut

„Trebue să mai așteptăm, — grăi dînsul cu glasul înăbușit.

Mala înse, femee, se ridică puțin și se uită peste zid, ca să vadă și să înțeleagă rostul vaietelor.

„Ce fac?—întrebă ea tremurând ca firul de trestie coaptă în bătaia vântului.

„Nu te uita!” — îi răspunse el.

Femea înse nu poate să nu se uite când firea ei năvalnică o-mpinge să vadă, și ea se ridică și privi.

„Ah! — scârbă să-i fie omului de sine însu-și! — Ei își. ucid răniți!! — strigă ea ca ieșită din fire, apoi cădu leșinată în brațele lui.

III

Incheerea.

Adunați pe ici, pe colo în culmile netede ca odinioară la vatra lui Vineș, Muntenii se sbu-ciumaŭ să iee o hotărîre și n-ajungeŭ să fie porniți cu toții la fel.

Oamenii toți sunt acela-și om întrupat în fel de fel de chipuri. E omul adevărat în fie-care, dar nu iese din nici unul întreg la iveală: cu cât mai întreg îl scoți din tine însu-ți, cu atât mai sus ești în scara desfășurării sufletești, și cu cât mai sus sunt cu toții, cu atât mai ușoară e înțelegerea între unul și altul, căci una singură e voința omenească.

O! nu mai era Arie, omul scăpat de îndemnurile trupești, ca să-i indru-meze pe calea, în care pot să meargă cu toții. Trecusără mulți ani de zile decând el murise, dar numai acum sim-țiaŭ, că el lipsește, și se jăluiaŭ plângându-se înși-și pe sine.

Nu trece înse omul luminat prin lume fără ca să-și reverse lumina, și dacă i se stînge viața mărginită-n timp, române lumina, pe care a revărsat-o în sufletele celor âncă vii, și crește împreunându-se cu alte lumini și se-ntinde pătrunzând în sufletele celor ce rînduri-rînduri întră-n viață.

Trăia âncă Arie în inimile tuturora, și Răciulete cel mărunt și sprinten cutriera, mai neastâmpărat decât ori-și-când, poienele cuprinse de fiori, ca să adune sfatul bătrânilor și să-i pună pe toți în mișcare. Nici o dată âncă nu se adunase sfatul acesta, căci n-a fost nevoia j de el câtă vreme a trăit Arie, nici mai târdiu, când voința Domnului le hotărîa toate. Acum însă Domnul era închis în cetatea lui încungîu-rată de leșuri întrate-n putreziciune și păzit de Chagânul turbat, care jurase cu gura plină de spume, că va sfărma cu peptul săŭ zidurile, și-și îngrămăzise întreaga oștire în valea strimtă. In trei rânduri deduse năvală zadarnică, mii dâ vieți jertvise, lipsa de hrană și boalele îi scădeaŭ mereŭ oștirea, dar el nu șovăia, ci mai vîrtos se-ncăpățina.

Ear în cetate era tăcere și liniște ca în mormânt: singurul semn de viață al apărătorilor era buciumul de rugăciune, care resuna din când în când pănă-n fața trecătorii, unde Muntenii se adunaŭ mereŭ, acum nu sute, ci peste șapte mii de oameni, toți gata de a-și face datoria.

Care le era înse datoria?

Eraŭ adunați bătrânii toți și steteaŭ tăcuți.

Dac-ar fi sunat de jos, din cetate, buciumul de luptă, mulți ar fi sărit în picioare, dar nu toți. Eraŭ acolo Moroiŭ și Ursan, eraŭ Bunea și Mareea, eraŭ Corbu și Vântu, eraŭ preoții toți, care tot ar mai fi stat pe gânduri, căci prin sabie piere cel ce 'scoate sabia din teacă.

„Nu sună de luptă,— zicea Părintele Luca,— pentru-că și este el singur destul, nu sună pentru-că vrea să cruțe viețele voastre, nu sună pentru-că e gata să-și dee până chiar și viața, ca să înspăimânte pe cei ce vor să vă calce și să se dee pildă urmașilor săi!”.

„Nu sună, — ziceaŭ alții, — fiind-că e mândru și nu vrea să se umilească cerând ajutor de laz unii ca noi. A, dacă iese învingător acum, ca vermii avem să ne tîrîm la picioarele lui: săriți să-l scăpăm, căci pe noi înși-ne ne scăpăm frân-gând mândria lui”.

Unul singur, Bran cel spân, stetea înfundat și nu zicea nimic, ci se uita din când în când în ochii cei albaștri ai lui Radu, băiatul trecut acum de cinci-spre-zeci ani, prea înalt pentru anii lui, dar nu plăpând, nici cu fața de fată mare cum fusese tatăl săŭ odinioară. Era par’ că din ochii lui voia să afle Bran ceea ce e de făcut, eară el stetea cu inima strînsă-n clește.

Ah! cum ar fi voit să fie și el acolo!—Tatăl săŭ l-a depărtat înse de la sine.

„Prea scumpă ne este tuturora viața ta,— i-a zis el — și prea mulți ni-am perde bunul cumpăt și ne-am avânta orbeșțe, când am vede-o în primejdie. Cea dântei datorie a omului e să-și păzească viața și s-o chivernisească cu înțelepciune: umilește-te, dă-ți întregul avut, primește chiar robia, dacă numai așa poți să-ți scapi viața, pe care numai pentru fericirea celor viitori și pentru îmbărbătarea lor ai s-o jertvești!

Nu, el nu putea să voiască altfel, dacă așa a dis tatăl și Domnul lui, și cu inima strînsă se uita la mulțimea ce se fremânta-n valuri viŭ mișcate.

Pe când înse ei steteaŭ aici, Maica Preuteasă alerga-n urma lui Răciulete văitându-se amarnic și adunând în calea ei pe mumele-ngrijate, care-i înțelegeaŭ durerea.

O! ele nu mai steteaŭ pe gânduri, căci ele nu cți mintea cea cumpenitoare și șovăită, ci cu inimâUor curată judecaŭ, și un fior cutremurător îi cupjrinse pe toți cei adunați în fața trecătorii când ele se iviră-n depărtare apropiindn-se cu pas din ce în mai grăbit și-mbărbătâdu-se unele pe altele prin vorbe strigate-n gura mare.

„Stați și vă chibzuiți! — strigă Maica Preu-teasă. — Oameni în toată firea, bărbați în putere, părinți, care aŭ copii, feciori, care aŭ mume, frați, care aŭ surori, voi toți oameni verdi și întregi stați și vă gândiți când jos în vale, aci în apropierea voastră se varsă sânge și s-a văr-sat ieri și alaltă-ieri, de săptămâni de zile se varsă mereu”.

„O! — îmtirtipină Bran ridicându-se.din călâie, — ușor ni-ar fi să nu stăm și greŭ ne este să stăpânim pornirea de a ne răpedi în vale, ca să punem capot vărsării de sânge”.

„Nu e tare voința,'care o stăpânește, — îi răspunse ea rîzendu-i în față, — ci e slabă pornirea. — Nu vă înspăimântă pe voi gândul, că fiii și nepoții și strănepoții voștri vor suferi și ei cum voi ați suferit mai nainte de a se fi ivit el în mijlocul vostru!? — Pe noi ne înspăimântă, căci noi simțim în copiii noștri sămânța neistovită a unui mare neam. — Nu vă încântă pe, văz gândul, că soarta celor viitori o îndulciți băgâd groaza în cei ce vă calcă pe voi și go-nindu-i, ca-n veci să nu mai vie pe aici!? — Pe noi ne încântă, căci cu gândul la cei viitori ne petrecem viața. — Ce mai voiți!? — urmă ea înduioșată. — Nu vi-e âncă destul ce ați văzut!? — O clipă de slăbiciune a avut, o dată a fost ispitit a se ridica mai presus de voi, și ați pus la îndoială toate virtuțile lui. Chiar eŭ, muma lui, — strigă ea, — mi-am perdut credința-n el. Eară el a remas neclântit, neschimbat, în toate împregiurările acela-și, gata în fie-care clipă de a sta singur pentru toți. — Nu vă sunt âncă destule dovezile ce vi-a dat!? — Nu vi-e nici acum vrednic să priviți în sus când vă uitați la el!?”

Miile de oameni steteaŭ în tăcere adencă și-n nemișcare ca niște stîlpi de peatră.

„Să ne cheme și ne vom duce!”—grăi peste cât-va timp Corbu.

Bran ear se uită în ochii albaștri ai lui Radu, care se-ntoarse încet spre Corbu.

„Asta,—îi zise el sfiicios,—o știe și dînsul și tocmai de aceea nu vă chiamă: nu supunere cere, ci do vezi de iubire așteaptă în zile cacele de astă-i!”

Vorbele lui pătrunseră flăcărând ca fulgerul prin toate inimile, și mulțimea se-ngrămădi mișcâudu-se încet spre dînsul, maica Preuteasă făcu și ea un pas înainte, ear Răciulete sta cu răsuflarea oprită.

„și tu, îl întrebă acum Bran, ne ceri să-i dăm aceste dovedi?”

„Nu vă cer nimic, răspunse băietul. Face fiecare după povețele inimii lui.— Pe mine înse, urmă el îndreptându-se, nici voința tatălui, nici porunca Domnului nu mă poate opri de a-mi face datoria, și cine vrea, strigă cu glas tare, vine cu mine!”, „și cu mine!” — strigară Bran și Răciulete de o dată.

Incet apoi și fără de sgomot, ca-n zi de săr-bătoare și ca la înmormântare mulțimea se porni la vale cu ochii țintiți spre strîmtorile Dragos-lavelor și cu gândul dus la cetatea de peatră.

O babă-i scoasă din sărite îi pusese-n mișcare și un copil, care acum ânteia oară se-mbărbăta să voiască și el ce-va, și până chiar și Bran cel chibzuit numai într-un târziŭ își dete seamă despre greutățile faptei ce aveaŭ să sevîrșească.

Acela, care a intrat o dată în luptă, nu mai are milă nici pentru sine și pentru ai sei, nici pentru dușmanul, care l-a silit să ridice arma, ci se folosește fără de nici o cruțare de toate mijloacele, ca să Iasă învingător. Lămurit ca la lumina soarelui ieșia la iveală gândul Domnului închis în cetate: cu cât mai mult își ținea Baian oștirea îngrămădită-n valea strimtă, cu atât mai desevîrșită era înfrângerea lui, și înspăimântător afară din cale trebuia să fie pentru el gândul, că Domnul el singur cu o mână de oameni a putut să-l ție atâta timp în loc. Nu! lupta sângeroasă era cel puțin de prisos câtă vreme Domnul el însu-și nu se simția în strîmtorare destul de grea, ca să ceară ajutor.

și grea de tot trebuia să fie lupta aceasta. Acolo în vale eraŭ multe mii de oameni, care de atâta timp se sbuciumaŭ în luptă cu un dușman, care-i lovia din dosul zidurilor ori din desișul pădurii: mare trebuia să le fie-mânia, când ajungeaŭ în sfîrșit, să-l vadă pe dușman în câmp deschis.

Muntenii trebuiaŭ cu toate aceste să meargă înainte.

O lumină nouă s-a reversat asupra viitorului în clipa când fiiul s-a-mbărbătat la hotărîrea de a-și pune viața în joc, ca să-și scape părintele din strîmtorare, și lumina aceasta, s-ar fi stîns, dacă nu s-ar fi adunat cu toții împregiurul lui. Nu mai șovăia acum nimeni, și în frunte mergeaŭ tocmai cei ce stătuseră mai nainte la îndoială: peste putință ar fi fost să-I mai oprească și nu rămânea de cât să le reguleze mersul.

știa Bran, că Dragodan și Cândea se află cu cetele lor prin pădurile despre Capu Coastei și prin cele de la Cândești și îi neliniștesc mereŭ, pe Ogori fără-ca să intre în luptă cu ei. El trimise dar două mii de oameni cu cinci sute de arcași la dreapta, ca să iasă de a supra cetății, la Mățău, eară el se opri cu cei-lalți oameni la Mateiaș, hotărît de a nu înainta decât după-ce va fi primit răspuns de la Dragodan și de la Cândea, ca lovitura să se dee de o dată din patru părți.

El nu știa înse, că la vale lucrurile se schim-basără cu desăvîrșire.

Aducându-și întreaga oștire în strîmtorile Dâm-boviței, ca să încungiure cetatea, Baian a fost nevoit să prade pe Sorbii ce i se supusesără de bună voie., Nopțile dar Dragodan cutriera văile și se ivia ca o stafie când ici, când colo printre frații săi îngroziți de jaful ce suferiseră, și cu cât mai mari eraŭ perderile lui Baian, cu atât mai mult se pătrundeaŭ vecinii de gândul, că numai de la Munteni poate să le vie mântuirea.

Cel dântăiŭ între căiți a fost chiar Vladimir cel pântecos. /

Pierzând în mânia lui oarbă ori-și-ce măsură. Baian îl legase pe Isaac, Evreul scârbos, de coada unui cal și-l terciuise tîrît peste bolovanii de pe țermuril rîului.

Era peste putință, ca Vladimir să remâe liniștit în fața unei asemenea priveliști, și peste noapte el a fugit în tabăra lui Dragodan.

Câte-va zile-n urmă Bohuslav, Viștoc și Ra-doslav și-aŭ adunat și ei oamenii și i-aŭ trimis lui Dragodan vorba, că staŭ gata și așteaptă să le spună, ce aŭ să facă, ear acum, când Muntenii se iviră la Mățău, miile de vecini adunați de Viștoc alergară spre dînșii.

O însuflețire neînfrenată îi cuprinse pe Muntenii adunați la Mateiaș când primiră aceste știri. Le era par-că un nou soare răsare, temeliile unei nouă vieți se așeadă, și pe când unii plângeaŭ de bucurie, alții steteaŭ cu ochii în pământ, rușinați, căiți și gata de a-și spăși vina prin fapte de oameni vrednici.

„O, tu om nemernic și fără de pricepere! — își zise Bran adânc mișcat,— ai voit tu să-l judeci pe el!?—ai pus tu la îndoială virtutea lui!? înțelepciunea lui și bunătatea fără de margini a inimii lui ai tăgăduit-o!? — înainte! — strigă, el,—înainte! — ca să-l scoatem și să cădem cu toții ]a picioarele lui! Spulberați aŭ să fie ca pleava în vânt toți dușmanii lui, și departe sus va rămână el de asupra tuturora!”

Eară el, Domnul prea mărit și vrednic de mare mărire, stetea cu capul plecat și cu brațele încrucișate pe pept, cu ochii stinși și cu fața veștejită, o umbră de om, la mormântul soției sale, inimă curată, trup fără de pată și suflet lămurit în focul grelelor ispitiri. Prea gingașă a fost inima ei pentru-ca să-și poată urma bătăile în mijlocul răcnetelor de mânie ale celor ce lovesc și între vaietele de durere ale celor loviți; prea mult a iubit pentru ca să poată asculta gemetele celor ce mor; prea era deprinsă a vede în el. pe ocrotitorul tuturora pentru ca să-l poată vede ceaunt și nemilos.

Se zice, că paserea plăpândă, ajunsă fără de veste-n preajma șarpelui încolătăcit printre crengi, rămâne pe o clipă cu ochii țintiți în ochii lui, apoi moare trăsnită de fulgerul spaimei: așa a murit Mala cea mult iubită ca copilă și atât de răsfățată ca femee.

Mare era durerea lui și sfîntă!

El a tresărit când buciumele aŭ sunat dând din patru părți de o dată semnul de luptă. Atât de amețit era și de perdut în durerea lui, încât știa, că buciumele vestesc pornirea luptei, dar nu-și dedea seamă, că de astă-dată nu asupra lui portiesc cetele înarmate.

„Gata cu toții!” — strigă el ca deșteptat din somn și se urcă? n grabă mare pe schelele tot pline âncă de bolovani și de câlți muiați în rășină.

Abia privind de sus de pe zid împregiurul săŭ el se desmetici încetul cu încetul.

Stetea uimit și nu mai înțelegea nimic.

Coboriaŭ despre Mățăui și despre Mateiaș și ieșiaŭ de pretutindeni de prin pădurile de la vale și Munteni, și vecini și înaintaŭ în grabă mare spre dușmanii tăbăriți împregiurul cetății.

Care va să zică s-aŭ îmbărbătat Muntenii și vecinii, schimbându-și gândul, s-aŭ unit cu dînșii.

O, el nu sa-nșelat și acum se-ntemeia viața de dînsul mult visată.

Zăpăciți de lovitura neașteptată, Ogorii se îngrămădiră spre țermurii rîului și se-nvălmă-șiră fără de nici o renduială și umplând văzduhul de strigăte sălbatice.

Intr-o clipă înse Baian, tînărul crescut în învălmășeala luptelor, își dete seamă, că de la vale e lovit cu mai multă putete, și luă hotărî-rea de a răsbi la deal, spre Bodeni, pentru-ca să se întoarcă apoi și să-l aibă pe dușman numai în față. Părăsindu-și dar caii, cu care nu se putea mișca printre bolovani și pe costișe, Ogorii o porniră în rânduri încheiate la deal și se isbiră de arcașii lui Bran, care-i opriră pe o clipă în loc.

Eraŭ însă prea puțini Muntenii, ca să-i poată opri pe Ogori în înaintarea lor, și Bran începù peste puțin să se retragă spre cetate.

Ne mai având acum pe nimeni la deal, Ogorii se-ntoarseră și începură să-i mâne pe Munteni spre cetate în vreme-ce de jos din vale se auziaŭ răcnetele de taur ale lui Dragodan, care urca-n goană mare coasta.

„A, Bran e, Bran!—strigă Bodea, și ear fu cuprins de simțământul, că nimeni cu dînșii nu mai poate, să ție pept.

Dar la dreapta lui Bran, în bătaia grindine! de săgeți, era și el, băietul subțirel și înalt.

„Ridicați podul de trecere! — deschideți-mi drum! — dați-mi buzduganul! — strigă părintele cuprins de fiori. — Iute! iute!—iute, că sar de pe zid!”

Ca o fiară chinuită timp îndelungat de foame se răpeai Baian la deal când vezi pe Domn coborînd podul și ridicând de asupra capului săŭ buzduganul strălucitor.

„Lăsați arcurile! — puneți-ve săgețile-n tolbe! strigă Chaganul. — Pept la pept să-l strîngem. Viiŭ voiesc să-l am, viiu și nevătămat, ca viața mea întreagă să am mulțumirea de a-l chinui.”

Nu mai era acum în primejdie băietul, căci lupta-și schimbă cu desevîrșire mersul.

Strigând ca ieșiți din fire roiră Muntenii din toate părțile spre Domnul lor, și ear descărca Bran săgețile una câte una și-i deschidea drum. Unul după altul aŭ căzut la picioarele Domnului. Cândea cel bălan și Boțea cel îndesat. Corbu cel iute la âre și Moroiŭ cel mustecos. Dragodan, sângerând din patru răni, nu mai râcnia, ci lovia resuflând din greŭ și ștergându-și câte-o dată din față șiroaiele de sânge, ear Răciulete cel mărunt nu mai stetea în coadă, ci se 'nfigea cu sulița lui ca un cățeluș la picioarele stepânului, mereŭ înaintea lui și împedecându-l mereŭ în înaintare. Pas cu pas înse îi mena Domnul pe Ogori peste trupurile celor răniți și peste leșurile putrede la vale.

Lovit în cele din urmă de o săgeată în falca lui cea lată, Baian sări ca fiara încolțită.

„Săgețile! — strigă el. — Descărcați asupra lui și numai asupra lui!”

Odată descărcară Ogorii și âncă o dată, apoi se-ntoarseră și se depărtară-n goană sălbatică, mânați de Dragodan, care ear începù a râcni.

S-a dus Baian,Chaganul Chaganilor, înfricoșatul stăpânitor al popoarelor din valea Dunării, s-a dus părăsindu-și tabăra și caii și timp de peste cinci-zeci de ani de dile, cât a mai ținut lumea în groază, n-a mai îndrăznit să se întoarcă.

Domnul înse zăcea pe iarba plină de sânge lovit în pept de două săgeți, viŭ âncă și cu mintea limpede, dar în pragul morții.

O! de ce n-a rămasei în cetatea încungiurată de ziduri groase!”

La dreapta lui era, îngenunchiând, muma, la stănga fiiul, eară giur împregiur steteaŭ cei-lalți în tăcere adâncă.

„O! — dac-ași pută s-o mai pornesc o dată de la început,—grăi dînsul încet,—v-ași cruța de multe din mâhnirile ce vi-am făcut în pripirea mea!”

Ochii tuturora se umplură de lacrămi.

El luă mâna fiiului săŭ și se uita lui-ig în fața lui.

„Nu uita nici o dată, — îi zise apoi, — că adevărata mărire numai pe adeverită virtute se întemeiază!”

In aceste vorbe și-a dat cea din urmă resuflare.

