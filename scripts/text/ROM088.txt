MOTTO

Femeea este un animal imperfect și nu trebue să i se pună pedici în care să se încurce și să cadă, ci să i se ridice și să i se curețe drumul de ori-ce neajuns, pentru ca fără greutate să meargă sprintenă spre perfecțiunea care-i lipsesce și care consistă în a fi virtuoasă. Naturaliștii spun că Ermina este un animal, ce are o piele foarte albă și când vânătorii voesc să o prindă-i închide drumul pe unde umblă cu glod și apoi când ea ajunge în glod, se opresce și se lasă a fi prinsă. Femeia onestă e o Ermină și este mai albă și mai curată de cât zăpada virtute onestităței și cel ce vrea să n-o peardă, trebue să se slujiască cu alt mijloc, de cât cel întrebuințat cu Ermina, căci nu trebue să i se pue din partea amanților stăruitori, glodul darurilor, pentru că poate, nu are virtute și putere naturală spre a înlătura acele piedici. Este dar neapărat de a i le lua din cale și a-i pune dinainte curăția virtuței și frumusețea ce coprinde numele cel bun. Femeea bună este tocmai ca oglinda de cristal strălucitoare, dar supusă a se întuneca când o atinge cea mai mică suflare.. Cu femeile oneste trebue să facem ca și cu moaștele, să ne închinăm la ele; dar să nu le atingem.

CERVANTES

I

Pe la sfârșitul iernei, în 25 ale lunei Ianuare, într-un oraș de provincie, pe la orele șeapte și jumătate seara — la o casă modestă clădită, aproape de marginea orașului, prin geamurile unei ferești, ale cărei transperante nu fuseseră tocmai în destul lăsate, se vedeau doo fete tinere, stând de vorbă pe un pat, așezat în partea dreaptă a odăii, lângă perete. In partea opusă și în perete era o oglindă mare, iar pe masa de desuptul oglinzii doo cărți, o călimară, hârtie și un condei; la capetele mesei, de ambele părți, doo ghirlande cu flori artificiale. Intre ghirlande, drept la mijloc, pe un carton, îmbrăcat în fel de fel de hârtii subțiri, lampa-și arunca razele ei luminoase, peste cele doo prietene de pe pat, dintre cari una, era aproape desbrăcată.

Ceasornicul din camera de alături bătu: opt ore. Ușa camerei se des-

PAGINĂ/PAGINI LIPSĂ

nostim de tot când vorbesce, și e foarte fericit când cineva-l ascultă cu atenție. Mi-a dat și mie o carte cu poezii de-ale lui... uite-o colo pe masă. Citesc fel de fel de versuri, în care se amestecă iubirea ce o are pentru Elvira, Smaralda, Alma și numai șciu câte nume și iubite o fi având; el le iubeșce pe toate, mai cu aceiaș pasiune. Una este cu părul blond și ochi albaștri, alta numai cu ochi albaștri, dar cu părul negru, alta cu obrazul sculptat, alta cu nasul subțire, alta cu nas aquilin, cu brațe de marmură, cu ochi de scântee și rumene buze. Mi se pare aproape caraghios tânărul acesta! Auz că diseară o să fie și dânsul la balul dat de M-mă Dorneanu.

— A da! va fi și dânsul și va mai fi și un tânăr sosit, de astă toamnă numai, în orașul nostru. Un student în drept la Universitatea din Bruxelles, fiul D-nei Ionescu: George, care a fost trimis acum trei ani în străinătate, ca să-și ia bacalaureatul. Mai are să dea un examen și în urmă ia licența. De alt-fel la înfățișare este plăcut, l-am văzut chiar după o săptămână, de când sosise din Bruxelles, căci dăduse D-na Ionescu o serată, la

care am fost învitată și e . După ce și-a luat diploma de bacalaureat George porni spre țeară — orașul său natal-i deschidea porțile, familia lui bogată-l aștepta cu nerăbdare, întreaga societate-i lăuda meritele la învățătură, inteligența și spiritul. De altfel nu zic că nu e băiat nostim și elegant; dar mie nu-mi place, e cam mândru. In acest moment ușa se întredeschise din no , ivindu-se capul bătrânei: Dar ce tot faceți acolo bre! sunt opt jumătate — Aide mamă, nu ne tot cicăli, că mă îmbrac acuma, răspunse Maria, încheindu-și corsetul și rugând pe prietena și verișora ei, să-i strîngă șireturile. Aceasta, pe cînd înoda șnurul-i șoptea: ce corp frumos ai tu Mario! Ce șolduri, ce gât alb și părul tău ce des o și blond! Intocmai așa o descriere de corp, am, citit într-o poezie. Cealaltă, involuntar-și ridică ochii melancolici, privindu-se în oglindă: era încredințată că verișoara nu mințea. Cea dintâi văzând-o astfel în glumă, îi zise. Ia spune Mario, ai iubit vre-o dată? ori mai bine, ți-a declarat până acum cineva amor? căci o fată frumoasă ca tine, nu cred să nu aibă adoratori; știu că bărbaților le place un fisic agreabil, un corp bine desenat; în aceasta li se resumă plăcerea.

— Ce nebună ești Smarando, că mă întrebi astfel de lucruri! Nu mi s-a întâmplat nici o dată, dar fii sigură, că chiar de mi-ar declara cineva, ea n-aș primi.

— De! nu se știe! Ai auzit că Anna, cea mai bună prietenă a ta din copilărie, a fugit cu Lazăr. Niculescu, vorba aceia: când ești închisă între patru ziduri fără nici o portiță; mai spargi și zidul... și apoi stările sufletesci sunt schimbătoare ca și zilele, mai cu seamă în această vârstă, când nu poți să prevezi durerea, dar când vei ajunge la o vârstă mai coaptă, rolul ți se va schimba și nu-ți va mai veni să rîzi de toate lucrurile. Veselia și naivitateat a-mi face bine când trăești lângă mine și este chiar bine când lași viața să se scurgă veselă, fără vre un gând ascuns și când tot ce ai în inimă să ai și în față; firește că sunt ființe, cari rămân în copilărie toata vieața și pe cari nu le-a atins aripa fatalităței; pentru cari nu există durere și cărora le este deschis un orizont plin de făgăduințe, de dragoste și de fericiri. Ce bine ar fi ca să fii și tu din aceste naturi alese; să nu desfaci înțelesul lucrurilor și să te mulțumesci numai cu suprafața lor dulce și amăgitoare.

— Dar de când te-ai făcut așa de filosoafă Smarand-o? Vorbești și dai sfaturi ca și o femeie încercată.

— De multe ori citirea e tot ca și experiența; e una sunt pasionată după cărți literare, citesc romane, Nuvele, studii filosofice, și mai cu seamă poezii. Mie poetul uscățiv de care-mi ai vorbit și pe care cum văd,-l desprețuesci, mie-mi place. Volumul său de poezii-l știu aproape pe din afară, iacă nisce versuri dintr-o poezie, al cărui titlu este „Unei copile!

Copilă cu ochi umezi și cu obrazul alb

Cu zâmbetul pe buze, ascultă: sunt ființe

La care viitorul cu orizont ros-alb —

Surâde foarte darnic, plin de făgăduințe!

întocmai după cum ți-am spus și e în proză și cu mai multe cuvinte.

— Dar despre Anna ce ziceai că a fugit cu... cu cine? N-am mai văzut-o de mult.

— Anna ta, într-o bună zi, a plecat și nu s-a mai auzit de dânsa. Am socotit că o să fie ca o eclipsă trecătoare, că o va tenta nevoia unei mărturisiri, ne va scri și, mai cu seamă ție, care-i ereai cea mai bună prietenă. Dar de geaba, văd că tu nu șcii nimic, mai rău de cât mine. E tot șciu ceva „Duminică” azi o săptămână, am auzit că ea a fugit cu Lazăr Niculescu, profesor de matematici la gymnasiul local, care a fost transferat în București. Anna era foarte dibace în a ascunde tainele sufletului. Aproape nimeni nu șcia de legăturile de dragoste ce existau între dânsa și profesor, un om fără caracter și fără inimă, un filfison cu protecție și cu parale. Ea — suflet naiv, a crezut că cu un tovarăș deștept și bogat poate să trăiască fericită. Se zice că mama Annei ar fi aflat de dragostea ei, dar erea prea târziu, căci după cum spunea dânsa, dacă ar fi știut puțin mai din nainte „nu-i permitea în ruptul capului ca ea, fată de familie șă se încurce, cu un asemenea bărbat depravat, bețiv și cartofor.

Mumă-sa-i găsise chiar o partidă bună, mătușile uneltiseră mii de intrigi ca să înduplece pe fată să-l lase, de câte-ori o întâlnea-i făcea morală.... ea însă a rezistat; Lazăr Niculescu crease în jurul ei o atmosferă îmbătătoare de dragoste și ce-i păsa ei de trecutul lui puțin faimos; De alt-minterea așa și era: ce-i păsa ei, dacă el nu-i aducea nici o daună în fericita dragoste? Fire rezistentă și răbdătoare Anna îndură toate dojenele ce-i se făceau acasă... până într-o zi, când era să se puie capăt unei întâlniri nocturne, dânsa care simțise lucrul acesta scrise un răvaș lui Niculescu și a doua zi au fugit.

Sărmana Anna, nu se gândea că prin aceasta,-și compromitea familia... dar n-apucă să-și sfârșească vorba, căci pendula bătu de noo ori și mama Măriei intră în cameră, întrerupându-le convorbirea, spunând că a sosit trăsura.....

După puțin timp, la poartă se suiră într-o birje de piață o femeie în vârstă si doo fete tinere. Trăsura dispăru înspre strada din dreapta spre centrul orașului, unde crea casa D-nei Dorncanu și unde era să fie balul.

Casele rămăsese în întunerec și numai focul pe sfârșite, ce pâlpâia în sobă cu o lumină perdută, arăta d-asupra ușei o icoană mare înconjurată de alte doo icone mai mici.

In camera de alături pe masa rotundă din mijloc, era o Narghilea și lângă fereastră sofaua: aceasta era odaia de primire.

II

Cine erea Maria? O fetiță răsfățată. Până la etatea de 5 ani ea crescuse în belșug, în mijlocul iubirei și desmierdărilor a lor sei. Dorințele sale erau pe loc împlinite fără ca nimeni să se împotrivească drăgălașei copile, care drept răsplată sărea, țipa, fugea din odaie în odaie, prin curte și prin grădină de dimineața până seara, când obosită de alergări și sbenguituri adormea. La etatea de 5 ani însă, tatăl său muri — fată de oameni cum se cade, mumă-sa-i dete o educațiune oare-cum îrgrijită, după ce a învățat clasele primare, la vârsta de trei-spre-zece ani fu internată într-un pensionat din București, spre a-și complecta dosa instrucțiunei necesară unei domnișoare de societate. Aci stătu trei ani, timpul necesar pentru învățarea limbei franceze și pianului.

Acum mumă-sa, după ce se împrumută ipotecându-și casele la credit — ca să plătească anul din urmă pe ce o țintise la pension, ne mai având cu ce să o întreție ca să mai urmeze cu învățătura, o lo pe lângă dânsa acasă, căznindu-se să o introducă, pe cât se putea, prin familii, căci după cum zicea dânsa, pentru o fată, e prea destulă învățătură aceia pe care o avea fata ei! Mama Măriei spera să-i găsească o partidă cum trebue.

Dânsa gândea să-i găsească un bărbat bun și încă chiar cu avere; căci de multe ori frumusețea la o fată, face mai mult de cât zestrea și în adevăr fata ei era foarte frumoasă. Inaltă și mlădioasă, cu fața rotundă și albă, cu ochii albaștrii și păr auriu. Iată în doo rânduri fisionomia sa.

In Timpul șederei la pensionat, cum era fată frumoasă, colegele sale mai mari nu făceau de cât o sărutau cu foc pe pelița albă ca crinul, ori pe buzele rumene ca un boboc de trandafir, până și profesoarele-i mângâiau părul cel galben ca aurul: iar ea nu făcea alt-ceva de cât să-și arate dinții cei albi ca mărgăritarul, printr-un surâs voios. știința vieței nu îngrețoșe cu nimic pe Maria de 15 ani. Aripele năzuințelor sale încă nu se întinseseră de cât până la citirea poeziilor. In anul din urmă de învățătură însă, se ocupă mai mult cu citirea poesilor și romanelor și chiar, pot zice, ajunsese să le înțeleagă până la oare-care punct și fiind-că nu avea tocmai o inteligență pătrunzătoare, nici o dată nu a atras-o vre o carte mai filosofică. Din Einineșcu nu-i plăcea de cât Luceafărul, Călin și Făt frumos. O! Făt frumos! In franțuzește citise numai câte-va poezii ușoare din Lamartine și începuse un roman a lui Emile Zola. Acum după ce mumă-sa o lo de la școală și înplinise deja sease-spre-zece ani, ea își petrecea de cele mai multe ori cea mai mare parte a zilelor citind romane ce-i aprindeau simțirile și ce-i faceau să-i sboare mintea după lucruri fantastice.

De și până acum nu înțelegea în de ajuns ce va să zică dragostea, totuși ar fi dorit să aibă și dânsa un Fât frumos care să vie s-o mângâie noaptea pe păr și să-i vorbească lucruri așa de frumoase cum dânsa citea în povești. Acum începuse să priceapă banalitatea ce o înconjura și în atmosfera aceasta de viață stingheră... de singurătate, a început să simță un gol puternic în suflet, un gol ce din ce în ce se mărea mai mult. Maria avea o fire foarte nehotărîtă și-i lipsea cu totul energia.

Ocupațiunea zilnică afară de citirea romanelor, care se întîmpla mai adesea-ori seara, nu se mărginea de cât la brodat și la mici lucruri de ale gospodăriei, la care mumă-sa nici nu o lăsa să pue mâna, pe de o parte din marea dragoste ce o avea pentru dînsa, pe de altă parte pentru nobleță familiei.

De și nu avea de cât o singură servitoare, totuși nu voia ca fata dînsei cea frumoasă, să-și înegrească mâinile cari trebueau să mânuească clapele clavirului și cari erau de o albeață extraordinară.

Ea presimțea că fata ei va ajunge să se mărite cu un bărbat bogat și că astfel prin căsătorie va găsi mijlocul de a-și continua viața în fericire. Câți bărbați bogați nu au luat în căsătorie fete frumoase fără nici o zestre și câte fete nu a dus o viață fericită!

Așa gândea mama ei, pe când Maria în lungile nopți de iarnă, trăgînd masa, pe care punea lampa, lîngă pat și așezîndu-se într-o rînă, citea un roman în care spunea cum un prinț strein luase de nevastă o fată frumoasă și săracă și că au făcut o nuntă strălucită într-unul din palatele prințului și camera de joc era mobilată în stilul lui Henric al II-lea cu canapele și fotoluri cu spate drepte și tari, îmbrăcate în catifea galbenă, cu perdele de mătase albă, cu oglinzi, cât peretele, cu pervazuri aurite și mai în colț, un piano de abanos masiv... alăturea bufetul în cea mai mare curățenie și plin cu nenumărate bomboane servite pe tăvi de argint, cu prăjituri delicioase, cu înghețate minunate și vinuri străine aduse din părțile cele mai îndepărtate ale lumei.

Din cameră de toaletă îmbrăcată în catefea roșie, mireasa superbă, în rochea de mătase albă cu trenă lungă apărând în mijlocul, șirurilor de invitați sosiți în cupeuri și în landauri luxoase. Nimenea nu se putea abține de a admira trăsăturile corpului ei sculptural, pe care-l scotea în relief rochia de matase fină, ce o făcea așa de seducătoare, în cât făceau geloase până si pe prietenele ei. Bărbații-i aduceau omagii nenumărate și pe când dânsa se vedea obiectul atâtor admirațiuni, orchestra intona cu o execuție minunată ariile cele mai frumoase...;

Așa citea Maria, până când, genele se apropiau una de alta, mâinele i se moleșeau, iar cartea căzându-i din mâni, o fura somnul, purtând-o pe aripi de visuri fericite. Une-ori în somn, i se îndeplinea aidoma cele ce citise și adese-ori se visa pe dânsa: mireasa încântătoare!

Când se scula dimineața capu-i crea amețit...

Dorea ca aceea ce i se părea aevea să fie în adevăr. Dorea... și-și făurise lângă dânsa un chip iubit de la care par-că auzea vorbe calde și simțea adierea unei respirări ușoare, care ar fi putut să-i dea fiorii unei fericiri și-l vedea, cum se lasă într-o supunere blândă; iar dânsa într-o amețeala leneșe... visa.

O! De câte-ori nu a visat dânsa astfel!

Dar visul acesta de ar fi fost real, s-ar fi schimbat mult; căci ar fi găsit în privirile iubitului, în șoaptele lui blânde, în mângâierele calde, ar fi găsit puterea de viață, care nu i s-ar fi părut banală cum o găsea acuma. Dar, cum zic, toate acestea nu au fost la început de cât visuri eterice, neluând nici o dată întruparea reală. Ea rămânea și acum tot nedumirită în fața aspirațiunilor acestora, in jurul cărora se învârtea. Simțea o revoltă în suflet și apoi se afunda într-o dureroasă tristețe și privirile i se perdeau în zare... lucioase de lacrimi ca pentru o cucernică rugăciune. Il vedea răsărind în cale, ca o stea luminoasă și atunci-l dispăreau toate piedecele și nedumeririle de care se lovea până acum și revenea la gânduri mai limpezi. Displăcându-i urâtul de prin prejur, inima chinuită i se înviora când se visa legănată într-o barcă pe un lac limpede, între munți înalți, departe de lumea aceasta, alături cu un ero din romane și când se deștepta din visul său voia să fugă, să sboare și lacrimile-i curgeau șiroaie pe obrazi și zilele treceau încet, încet și zilele crescând, cresceau și visurile ei... ștergându-se adesea ca niște umbre, furându-le somnul și închizându-le ca pe o pasere în colivie...

și atunci când Smaranda, a întrebat-o, în glumă, dacă dânsa a iubit, ea simțea că va să zică iubirea; dar dacă a ascuns, ea nu mințea, căci nu a iubit pe nimeni, n-a avut nici o iubire.

Ce-și închipuea dânsa era numai un vis: dragostea după un ideal. Platonism! Dar acum cu ocaziunea balului de la M-mă Dorneanu, când Maria își făcea „intrarea în lume” când i se rupea firul ce o lega de copilărie și cînd i se ofera un loc în cercul general al societăței, are să se schimbe și situațiunea dragostei sale, Platonismul se va schimba mal tîrzî în realism. Sclavul visiunilor sale se va arăta pe orizontul întunecos, sub înfățișarea unui tânăr cochet cu ochii negrii și părul creț, leneș dar deștept și insinuator! cu diploma de bacalaureat la Bruxelles și în curând licenciea en droit. Cu feciorul D-nei Ionescu cea mai bogată femee din oraș, cu George protejatul unor doamne nobile și amabile, cari se gândesc să ia lucrul mai repede, socotind că viața e trecătoare că omul e muritor și socotind că problema vieței care se desleagă așa de iute constă în prefacerea frumuseței și în slăbirea nervelor!.. Când mama Măriei spunea acesteia că e timpul să „intre în lume, ei-i sunau la ureche foarte majestos aceste cuvinte. Era ceva imposant și chiar înspăimîntăror când se întreba ce reguli trebue să observe în atare caz? Ce fel de convorbiri trebue să șcie și ce fel de toaletă trebue să-și aleagă ca să fie în armonie cu o situațiune așa de delicată! Ea fusese în contact cu lumea în mai multe împrejurări... dar numai cu persoane pe care le cunoștea mai dinainte, ca rude, amici, prietine; astă-zi însă cu adevărat își făcea intrarea în lumea care o să-și constitue misiunea de a o examina neîncetat, notîndu-i mișcările și înregistrîndu-i vorbele. și din această cauză, Maria nu ar fi vrut să meargă la balul dat de M-mă Dorneanu și pentru că nu putea să refuze invitația pe care i-o făcuse personal înalta Doamnă, ea devenise timidă și timiditatea ei era justificată: Ce va zice lumea când se va abate de la eticheta specială pentru această împrejurare!

Apartamentele Doamnei Dorneanu iluminate în toate părțile dădeau ocasie de curiositate, ori cărui trecător, făcându-l să treacă pe partea opusă a stradei, ca să poată vedea prin geamuri, balul ce ținea în casa uneia din casele mai bogate din oraș. Curtea era îmbâcsită de trăsuri; toată elita societăței era invitată la balul acesta, pe care de alt-fel familia Dorneanu-l ținea regulat de doo ori pe fiecare iarnă, afară de cele l-alte soarele sau serate, pe cari le aveau mai în fiecare sâmbătă.

Aceasta era o petrecere mai luxoasă în care tratațiile erau să fie mai abundente și mult mai luxoase. Bomboanele și prăjiturile erau comandate în București și nu lipseau nici vinurile străine și alese, cari erau aranjate artistic într-o cameră lăturașe pe niște mese așezate în adins — servindu-se pe tăvi de argint.

Acestea erau să se distribuească în timpul jocului. Inainte de joc era destinată în sufragerie o gustare... Printre trăsurile cari sosiră mai întâi era și acea, în care se urcase Maria cu verișoara și cu mama sa. D-na Dorneanu eși la scară și sărutând pe Maria, îi mulțumi pentru plăcerea ce i-a făcut că a venit și dânsa să împodobeaască „cu grațiile și cu talentul aceasta serată organisată înnadins și unică în orașul acesta” După ce intrară în casă, Maria fu recomandată tuturor D-nelor și Domnilor de față. După aceasta mică atracțiune D-na Dorneanu lăsă de o cam dată pe Maria, urmând să primească diferiții invitați ce sosiau, silindu-se să-i întâmpine cu o grație de mândrie, gândind cu orgoliu, că balul pe care-l dă dânsa, va fi mult lăudat și va da de vorbit în oraș: despre luxul cel mare, și despre bunul gust al stăpânei ce-l aranjase.

In sfârșit, printre cei din urmă invitați, apăru și George Ionescu, însoțit de tatăl și de mama sa.

George când da mâna cu cocoanele de față, toate-i zâmbeau grațios!

Venind în dreptul D-șoarei Maria, fură amândoi recomandați de către gazdă. Toată lumea se strânse împrejurul lor!

Maria-i întinse mâna și la privirile sale ațintite asupra ei, răspunse plecând capul și roșindu-se. In urmă ridicându--și fruntea,-l fixă la rândul său cu ochii ei mari și albaștri; iar dânsul pentru prima oară înaintea unei femei—-și retrase privirile, șovăind ca un laș în fața acastei frumuseți; de care se simțea stăpânit. Dar cu repezeciune-și relo presența de spirit și curagiul obicinuit și fără ca să dea cui-va de bănuit, cu sângele cel mai rece,-i adresă cuvintele cele mai măgulitoare, exprimându-'și fericirea ce o simte făcându-i cunoștința și după ce-i făcu un compliment adânc, se retrase spre colțul salonului unde convorbeau bărbații. După acestea, lumea fu invitată în sofragerie—la masă.

Salonul cu mobilă noo, luminat cu sease candelabre, i se părea Măriei grozav de luxos; dar mai cu seamă lumea, o amețea. Nici când numai văzuse atâta lume elegantă adunată la un loc. Damele erau împestrițate, care mai de care, cu costume mai de modă și mai scumpe. Catefelele, brodăriile și mătăsurile alternau cu nasturii cei mai mari de os și de fildeși, cu brățările si inelele de aur, cu agrafele de argint ori cu pietrele de diamant sau de mărgean. Dar masa! O adevărată masă princiară — cu cele mai gustoase mâncăruri, cu cele măi delicioase vinuri — cu buchete de flori așezate în trei vase de cristal..... și pe când toți, se așezau înaintea meselor instalate în doo rânduri, Mariea se simțea transportată de atâta bogăție de culori și-și vedea visul său de aevea împlinit. Ascultă ariile cântate de Orchestra militară și i se păreau ariile auzite în vis, vedea florile așezate în ghirlande și masa încărcată cu bucate alese și vinuri exotice-și i se părea că este la masa prințului despre care a citit ea într-un roman. Dar superba princesă în roche albă de mătase fină cu trenă? Ea nu era; însă era Domnișoara Eleonora Dorneanu, fica Doamnei Dorneanu, venită numai de un an de la pensionatul Bolintineanu, cel mai mare și mai bun institut de fete din București! Ea purta o prea elegantă rochie de satin alb, destul de decoltată ca să se poată vedea gâtul încărcat cu mărgele de mărgean roșu ca sângele, având în dreptul pieptului o broșe de grenat cu boabă de diamant în miziloc, în păr purta doo ace frumoase de baga... spre dânsa erau ațintite privirile Măriei, care-i admira îmbrăcămintea, ce se cam asemăna cu acea a princesei din roman, de și frumusețea nu era de loc ca aceia pe care o descria poetul; și în adevăr D-ra Eleonora era urâtă, dar era tânără, cu un an mni mare de cât Maria, de vre-o 18 ani,—și i se presintase deja vre-o 10 pețitori, dar D-na Dorneanu, nu se grăbea de loc „căci zestre să fie, că gineri destui”. Dar dacă privirile Măriei erau îndreptate asupra podoabelor D-rei Eleonora, în schimb privirile comesenilor erau ațintite asupra ei, ca cea mai noo întrată în societatea lor și de care cei mai mulți, nici măcar nu auziseră nimic.

— Cine este domnișora?—întreba o doamnă îmbrăcată cu o rochie de catefea vișinie, pc vecina sa?

— Nn șciu, răspunse ea. Cine o fi cine n-o fi, știu numai atât că e frumoasă ca un înger și de și este îmbrăcată așa de simplu, dar e îmbrăcată cu gust și o prinde minunat talia ecosez cu gulerul scrobit de care atârnă funta de mătase crâme și foile de tul negru.

— Cine este? întrebă și D-na Ionescu, pe D-na Spirea, de alături. Am auzit de dânsa la M-mă Periețeanu, dar a cui fată este?

— Mi s-a spus că este fata D-nei aceleia îmbrăcată în rochie de lână neagră, care e în capătul cel l-alt al mesei și că a recomandat-o D-nei Dorneanu, M-mă Periețeanu, la o serată, unde era învitată împreună cu mama dânsei și că căntă foarte bine la piano.

— A! la piano! o șciu... a cucoanei acelea... Da? Da! am auzit, e o femee săracă!

— Da e săracă, de când i-a murit bărbătu-său; dar n-a fost tot astfel și înainte, se zice că a avut o moșie și o pereche de case, în care locuește astă-zi, de și sunt cam hodorogite și în stil vechiu, dar sunt mărișoare. D-na Dorneanu a invitat-o mai mult ca să împodobească frumusețea balului cu talentul și frumusețea sa!

— Nu zic, că nu e frumoasă, da frumusețea ei e prea mică, ca să poată adăoga ceva la frumusețea acestei soarele. M-mă Dorneanu a fost mai șireată, mi-a luat înainte. Deja de mult mă gîndeam ca să organizez un bal tot așa de frumos. Mi-e cam ciudă că mi-a luat-o ea înainte; Dar ce să fac? Am tot amânat proectul de azi pe mâine. Insă tot nu mă las până nu dau și e unul. Să vedem care pe care... Cam într- astfel se petrecu vremea mesei, femeile spunînd fel de fel de vorbe; unele lăudînd pe D-na Doroeanu cu sinceritate, altele lăudînd-o cu răceală, de politețe, pe când în sufletul lor o invideau, căci laudele ce i se aduceau organizatoarei acestei petreceri, micșorau pe ale lor. In capul unora, mintea căuta planul pentru ridicarea pe o treaptă cel puțin egală cu D-na Dorneanu; în multe inimi se infiltrase invidia; multora li se micșorase prestigiul... bărbații vorbeau ba de politica locală, ba de cea din centru, ba de cutare și cutare; numai George și Maria tăceau.

Maria se uita pe rând la toți, dar mai dese ori se uita la Domnișoară Dorneanu și la George, care numai contenea să-și ia ochii de la dînsa. Tocmai când era să se ridice de la masă, Căpitanul Grigorescu observă lui George, că dânsul care în totdea-una este așa de limbut, cum se face că în astă seară, tace ca un pește. Pretextând o mică indispoziție zâmbi și după ce se sculară de la masă, a început, cu vorba-i obicnuită să bată câmpii până... la sfîrșitul balului.

Adesea apropiindu-se de Maria, o întreabă cum își petrece ziua, cum-i se pare balul, dacă-i plac jocurile, cum i se par persoanele din societatea balului etc., la care dînsa răspundea cu multă simplitate și modestie. După ce intrase toată lumea în sala de dans D-l Dorneanu, fost prefect al județului, îmbrăcat în frac și cu cravată albă, ca patron al balului, arătându-se galant, oferi brațul Doamnei Ionescu și pe când muzica militară întona un Vals perechea porni, — Doamna Dorneanu urmînd pilda soțului său, oferi brațul D-lui Ionescu, primarul orașului, și formă a doua pereche. O a treia pereche fu formată din Doamna Florescu, care lo la joc pe drăguțul său M-r George, fără măcar să-l întrebe și fără că el să aibă timp de a o refuza, — ca nici nu credea că s-ar putea întâmpla astfel, de oare-ce nici o dată Moncieur George nu făcuse aceasta, dar de data aceasta ar fi fost înșelată amarnic, căci de i-ar fi dat repaus, George ar fi invitat la joc pe D-ra Maria, mai cu seamă că fusese descărcat de D-ra Dorneanu, care fusese luată la braț de Căpitanul Grigorescu și care formă imediat o a patra pereche.

A cincea pereche era D-ra Maria și un Locotenent; mai înainte ca poetul Stoenescu să aibă timpul să invite pe Maria, după cum își pusese în gând. O a șeașe pereche, urma pe a cincea, a șeaptea pe a șeasea și așa mai departe, mai mult de zece perechi rămânând numai poetul mâhnit că n-a fost mai îndemânatec să i-a pe Maria la joc — de și nu prea știa să joace bine.

Nu e vorbă că și Maria a fost foarte stângace în tot timpul cât a ținut Valsul. Ea juca pentru întâia oară la un bal și afară de aceasta nu învățase danțul de cât cu fetele la școală. In sfârșit condusă de ofițer și cu multă osteneală, Maria isprăvi de jucat valsul. Al doilea joc fu o Polchă. Maria avea de gând să refuze al doilea joc, dar pentru că era polcha — jocul pe care-l știa cel mai bine — primi brațul ce i se oferi de către d-l George Ionescu, în ciuda poetului, care și de data aceasta, fusese îndărătnic, dar mai avea în gând să încerce încă o dată! Maria prinsă în brațele lui George duse foarte bine polcha — până la sfârșit. George simțea la pieptul său talia fragedă și mlădioasă a Măriei. Un fior de dragoste-l îmbăta,-i simțea corpul strâns în brațele lui — razele ochilor ei-l înfășurau și-i furau mintea. Ii simțea focul respirațiunilor ei și dogorît de văpaia lor, o strângea și mai tare ocolind exaltați sala, simțind și dânsa aceiași fiori, pierdută în sunetul muzicei, în fâșâitul mătăsurilor prin sala vastă, în vălmășagul ispititor de mișcări provocatoare, în care nici numai era conștientă de starea ei...

In mijlocul amețitor, o furtună dulce prinzând-o, o făcu să observe realitatea lucrurilor și după ce George în repezeala jocului și fără ca să poată cineva să observe, făcându-se că nici nu scie, își atinse ușor buzele de obrazul Măriei...

Dânsa începu să dcslege în gând enigma neînțeleasă. Platonismul începu să--l deosibească de dragostea reală despre care o întrebase, în glumă, verișoara ei, adică: dorul după un suflet prieten și întovărășirea născută dintr-un acelaș înțeles de viață.

Când isprăvi jocul, căzu amețită pe un scaun.

Pretextând căldura, ca singura cauză a amețelei sale, eși afară să se răcorească. După puțin timp se întoarse întovărășită de d-na Dorneanu, care o conduse în persoană.

După ce-și răcori fruntea îngândurată, i se mai liniști puțin și bătăile inimei, ce par-că voiau să spargă coșul peptului.

Acum jocul se întrerupse pentru vre-o oră, în care în unanimitate toți deciseseră, într-un singur glas, să roage pe d-ra Maria să cânte o arie la Piano, după care va urma apoi declamarea celor doo poezii pe cari le anunțase poetul Stoenescu.

După foarte multe insistențe, Maria se așeză la piano și cu multă grație atinse cu degetele-i trandafirii și diafane clapele pianului.

Fiorii cântecului începură să se împrăștie în sală. Toți se strânseră în jurul ei, pe când dânsa modestă cu o dulce lucire de blândețe în ochi, se silea să repete una din bucățile pe care o repetase mai de multe ori și care i se părea cea mai frumoasă din toate câte scia dânsa. Dar în seara aceasta când în jurul ei palpitau, ca o presimțire ciudată, neînțelesurile dulci, în cari era să se piarză mai târziu—făcea să isvorască din clapele moarte ale pianului niște suspine ca niște plînsete de inimi cari au iubit, cu o tentație covârșitoare, căreia numai poți resista; neînțelesuri dintr-o lume plină de armonii limpezi.

Punându-și întreaga putere, ce-o mai putea desfășura, isbea nervoasă, când în clapele de fildeș, când în cele de abanos și înfățisându-și tablourile care o tentau, scotea triluri de o melodie uimitoare. Cântă o bucată din Divinul Trovatore.

Toată lumea asculta cu atenție, înmărmurită de frumusețe, fără să zică o vorbă, neîndrăsnind aproapo nici să respire, până când dânsa nu isprăvi. Accentele pianului, numai erau note, erau însăși vibrările sufletului. In jurul ei se stârnise o ploaie de aplause, de elogii din toate părțile, de sgomote, și de rugăciuni ca să mai cânte încă o dată, iar dânsa furată de neînțelesul atâtor vrăji, prin care trecuse, numai auzea nimic, numai auzea entusiasmul cu care vorbea poetul, ce ridicase mâinele în sus, și cu niște gesturi nebune o declarase steaua cântecului, steaua pianului, întrupare a lui Beethoven și a lui Mozart și când după multele stăruinți ale mamei sale — atinse iarăș clapele pianului, o noo furtună de aplause isbucni; iar poetul transportat nu se sfii de a striga:

O cântă! Cântă muză! inspirarea poeților. Cântă; căci numai vedea nimic, numai spunea nimic și numai pricepea de cât fluturarea amețitoare, pe care o luau formele dragi ale notelor și cari în imaginația ei, i se păreau că sunt nisce suspine de milă cu care răspundea pianul chinurilor ce-i turbura inima ei. Când termină, era zăpăcită și rugă pe mama sa să meargă acasă spunându-i că o doare capul. Cucoanele voiau să o oprească. Poetul o ruga să stea cel puțin până când își va declama poeziile. George chiar o ruga să stea să mai joace cu dânsul un vals — lăudând-o „că joacă admirabil de bine”, dar ea mulțămind, răspunse că-i este peste putință să mai rămâie, de oare ce nu se simțea bine. Cucoanele văzând-o că-i este imposibil a mai rămâne, au rugat-o să le promită de acum, că va răspunde afirmativ la ori-ce invitație i se va ivi. Dânsa promise mulțumind pentru bunele grații și atenția ce-i au dat și salutând s-a retras întovărășită de mama și verișoara sa. O strânsoare de mână mai puternică din partea lui George la plecare, o făc să-și piardă și mai mult simțirea, așa că până la trăsură n-a putut să se ducă de cât rezemată de brațul Smarandei. Trăsura porni.

Când ajunseră acasă, spre răsătit pe ceruri, se arăta o rază albă de lumină. Ceasornicul din camera de alături de odaia Măriei — băteau șease ore, semn că până la zio nu era să fie mult.

Muma-să nu bănuia nici de cum adevărata cauză a boalei Măriei. Ea o atribuia emoțiunei prea mare; sau poate deochiului. Opri pe Smaranda să doarmă în noaptea aceia cu dânsa și după ce lo un pahar cu apă, în care puse cărbuni, unse fruntea fiicei sale cu această apă năclăită și după ce șopti câte-va cuvinte-i spuse să-și ude buzele. Apa rece cu care fu udată pe frunte, o făcu să se demesticească așa că mama sa de bună credință — fu convinsă că a fost deocheată. Când o văzu că s-a desmeticit pe deplin, o lăsă cu Smaranda, iar ea se retrase în camera sa. După atâta oboseală și palpitații Maria adormi, fără să fi avut timp să schimbe cu verișoara mai nici o vorbă. Smaranda, nici nu știa sigur cauza răului Măriei și adormi cu gândul să o întrebe a doua zi când aceasta se va deștepta... Erau ceasurile zece și jumătate când ambele verișoare se deșteptară.

Cea dintâi care întrerupse tăcerea fu Maria, care zise cu glasul tărăgănat și foarte încet: Ce liniște este în casă! In colț licărește candela pe sfârșite, par-că ne-ar spune cum se trec toate lucrurile... Nu e destulă lumină în casă aide să ridicăm perdelele.

Ce curioasă, ce nebună eșci — relo Smaranda. A!... pricep, am priceput... mai bine să schimb.....

Vezi Mario? candela e pe stinse; Uite-o se stinge ca o umbră, iasca se preface în scrum și mai departe sunt sbuciumări de geaba.., iar tu, tu eșci ca o pasăre în colivie care se chinueșce în zadar, inima-i svâcncște, se sbate din aripi, dar nu va sbura nici o dată, ci va rămâne tot închisă.

— Ba nu ai priceput nimic, ripostă iute Maria; ce vorbe sunt astea, așa fără de nici un șir?

— Nu te supăra, Mario, glumesc, spune-mi mai bine cum ți s-a părut balul de astă-noapte.

— Cum să mi se pară? Mi s-a părut frumos și foarte bine întocmit. Nu șciu dacă toate balurile care se dau, or fi tot astfel; dar cel de aseară mi s-a părut foarte bogat și lucsos și din parte-mi, aș dori să vizitez cât de mai multe ori asemenea petreceri. De aceea am și promis Doamnei Dorneanu și la toate cucoanele, că nu voiu lipsi de la nici un bal pe care l-or da Domniile-lor și la care bine înțeles, voiu fi invitată.-Mi pare rău numai că sezonul balurilor e pe sfârșite. Mai avem o lună și jumătate și se termină Carnavalul, dar în acest timp sînt sigură, că vor fi patru sau cinci baluri cel puțin.

— Dar persoanele de la bal, cum ți sau părut.

— D-ra Dorneanu, mi s-a părut prea mândră de bogăția și scumpetea îmbrăcămintei și podoabelor sale. D-na Florescu prea extravagant; îmbrăcată nu face pentru o damă care are cel puțin 30 de ani să poarte o rochie ca o fată de sease-spre-zece ani.

Apoi Doamna Spirea cu rochia sa vișinie! și cu părul așa de cârlionțat! Gazda: Doamna Dorneanu mi s-a părut bine, foarte amabilă și chiar modestă.

— Dar Doamna Ionescu?

— Doamna Ionescu mi s-ă părut din cale afară de mândră. Cel puțin, față de mine a fost foarte rece, de și după ce m-a auzit cântând la pian, m-a invitat peste doo săptămâni la balul ce-l va da.

— Dar fiul său George, cum ți s-a părut?

— E un contrast între mamă și fiu — fiul e un băiat foarte amabil, se cunoaște că a învățat carte și că a trăit în lumea nobilă.

— Că este amabil, nu mă opun, verișoară, dar că a învățat carte ba! te asigur că nu șcie nimic. E care încă n-am citit tocmai așa de speriat și la o discuție pe care a avut-o cu poetul Stoenescu, am observat ce-i poate pielea. Când vede că nu o scoate la capăt cu clănțănitul, se dă în altă vorbă. E un filfison, c nu pot să-l sufăr, mai cu seamă după ce mi-a spus D-l Stoenescu, că după ce și a terminat trei clase gymnasiale s-adus la Bruxelles și în doui ani și-a luat bacalaureatul. Un pierde vară care a învățat pe din afară codul manierilor elegante, ca să amăgească mințile naive, dar pe o femeie inteligentă,... pe mine n-a putut să mă prinză în lătrăturile vorbelor lui. Aici ai început să te crezi Smarando, iartă-mă că ți-o spui.

— Ba nu mă cred de loc, dacă-l vorbesc de rău, este că așa e părerea mea, precum ție îți displace poetul A. Stoenescu, așa mie-mi displace George. Cel dintâi, și deacă nu are o cultură tocmai așa de distinsă, are talent și simțire, prin urmare tot are un merit, pe când cel de al doilea n-are alt merit de cât acela de a amusa o societate întreagă, o societate de gâște însă — cu niște schimonosituri ridicole și cu nisce cuvinte cari subt masca spiritului ascund obrăsnicii. Venind din Bruxelles și făcând parte dintr-o clasă socială înalta, fără nici un capital intelectual afară de notițele din codurile manierelor elegante și calambururile de prin calendare, trece victorios prin toate seratele, în fața cucoanelor acelora ca M-mă Spirea, M-mă Florescu, M-mă Z și Y, care-l privesc cu zâmbete de admirațiune și de dragoste succesele „mondaine”. Pe Când poetul care n-are alt. mijloc să amuzeze doamnele, de cât citirea unei poezii și care nu poate face să danseze Domnișoarele, din cauză că nu știe de cât doo jocuri și nici acelea bine, e socotit ca inutil și pentru unele, chiar ca prost și e lăsat în colțul lui. Intâia, cunoștiință cu George Ionescu, am făcut-o după trei zile de la sosirea sa din Bruxelles, atunci când vorbea mai numai franțuzește, spunând că de când a plecat din România s-a desobicinuit să vorbească românește! In tot timpul convorbirei ce a avut-o cu mine, mă întreba deacă-mi place jocurile și anume care. Imi spunea că lui „par exellance” îi place Valsul, că nu-i displace nici lansieul, dar că este nebun după legănarea valsului. Mă mai întreba care din romancierii francezi îmi place... el, dintre romancierii renumiți nu consideră ca buni de cât pe Zola, pe Paul Bourget și pe Guy de Maupassant și din ale acestuia din urmă, mai cu teamă Bel Ami, pe Verlain, Verhaereu, — dar nu apucă să sfârșească, că se auzi un ciocănit la ușe. Era servitoarea pe care o trimisese mama Smarandei, ca să aducă pe fata ei acasă, fiind neliniștită de atâta întârziere.

Ceasurile trecuseră de un-spre-zece când cele doo fete, se despărțiră. Maria se uită lung după verișoara sa mai mare, către care avea un fel de respect sau de emulațiune până la oare-care punct, în privința inteligenței și culturei pe care o dobândise Smarauda, a cărei mamă dispunea mai mult de cât a ei și a cărei fată-și terminase cursul lyceal. Smaranda venise pe iarnă și de vacanța Crăciunului a casă, unde se prepara singură, ca să dea examenul al doilea la facultatea de litere — dacă isbutea într-un an de zile, avea de gând să se prepare și de licență. Mumă sa, pentru că fata ajunsese la al doo-zecelea an al vieței, îl găsise deja un bărbat, însă ea a refuzat să se mărite cu dânsul. Smaranda făcuse cunoscință la București cu poetul Alexandru Stoenescu, care era și el student la facultatea de drept, în anul 1-iu — băiat de talent, însă nu frumos ca fisic, fiind scurt de statură, slab la față si neîngrijindu-se nici o dată în cea ce privesce îmbrăcămintea, Smaranda ținea mult la dânsul, pentru că se- potriveau de cele mai multe ori — în privința vederilor lor literare.

După plecarea verișoarei sale, se aruncă pe pat gândinduse la tot ce-i spusese dânsa. Nu i se părea că George ar fi așa după cum-i-l descrisese ea; din contra i se părea deștept din natură și amabil, pe când poetul un prost și scofâlcit.

Atribuind cauza unei verișoarei sale contra lui George, numai teoriilor ei filosofice și literare, cu cari poate nu se unea dânsul, ea rămase în ideea că d. George Ionescu, e un băiat bine educat, inteligent și afabil. Când a jucat cu dânsul, nisce simțiri nebune i-au săgetat inima și mintea cauzându-i durere. Ceva nedeslușit îi împingeau gândurile către dânsul. Cine scie ce fibră secretă a vieței sale vibra în momentele acelea așa de puternică și pasionată pentru inima ei de femee tânără? și ce mincinoasă e firea omenească și cum se înșeală pe ea însăși, ademenindu-se! Ceva tainic șoptea inimei sale: că omului este firesc de a iubi și în adevăr Cine nu iubește? fiecare are într-ânsul o cătățime de dragoste, de este mare sau mică depinde, atât că nu lipsesce! Dragostea e o cantitate de energie, care cere a fi întrebuințată, cheltuită și care nu ne dă răspuns până nu o îndreptăm într-un sens oare-care, mai mult sau mai puțin!

III

După patru zile Smaranda veni la Maria, spunîndu-i că pleacă la București. Cursurile la facultate deja începuseră de doo săptămîni; ea veni ca să-și ea adio de la vorișoara ei. Mariei-i părea destul de rău că se despărțea de Smaranda pentru doo luni, căci tocmai la Florii avea să se întoarcă. Superioritatea varei sale o făcea să dorescă să se ducă si dînsa la învățătură, să știe carte multă, căci vedea că lumea s-a schimbat... dar zic, numai ar fi dorit, căci nu spunea nimănui aceasta, și apoi știa că mumă-sa nu avea cu ce să o mai întreție la pension și cum era și bătrînă, ar fi suferit de depărtarea ei și încă nu era de tot fără carte, șcia nițel franțuzește, șcia să croșeteze, lingeria ș-o făcea singură și cânta la piano minunat! Mumă-sa o învăța să fie religioaăă și ar fi vrut să o mărite după un tânăr cu avere și cu oare-care considerație.

Smaranda apucând mina Mariei și strîngîno-o cu căldură,-și uniră pentru un moment buzele lor, apoi zise: Nu șciu, sunt gesturi, și unele mișcări, nisce mici lucruri cari pătrund în adîncul inimei ca un fluid tainic și e cred că aceste mici fapte, sunt destul de interesante, de oare-ce în cazul nostru — ele sunt sorgintea unei simpatii puternice care te leagă de mine. E țiu mult la tine Mario și dacă mă despărțesc de tine, de și nu pentru un timp lung, fii sigură că te voiu înșciința cât de des despre starea mea, rugîndu-te ca să te porți și tu tot astfel și să-mi arăți toate momentele, atât plăcute cât și ne plăcute, pe cari le vei întîmpina în timpul absenței mele. Să-mi scrii Mario și... mai sărutînd-o încă o dată, porni îngîndurată, luându--și drumul prin mijlocul străzei, singură, lăsînd pe verișoara sa la poarta curței. Merse ca la doo-zeci de pași, apoi se opri se uită înapoi și scoțînd batista fiutură de vre-o doo ori și apucînd pe o stradă laterală — dispăru. Maria rămase îngîndurată în poarta, uitîndu-se mult, timp în drumul pe care apucase amica sa. Intristată se întoarse în casă. Deschise un roman,-l resfoi puțin și se opri la o pagină al cărui titlu erea: Căsătoria. Pînă la capitolul acesta subiectul era: un tânăr bogat, un conte din Francia iubind pe o fată frumoasă, o lo în căsătorie. Ea citi șoptind: maritagiul se făcu pe la începutul lunei Februarie, în casele Doamnei de Grosclande, apoi se întoarseră la Paris pe la începutul Toamnei, cu toți înpreună. Mama ei nu-i dăduse de cît patru mii de livre prin contractul de căsătorie. Contele de Grosclande însă declară că are trei-zeci și cinci do mii de livre venit pe an. Ast-tel închinară la Paris o frumoasă vilă și casa lor fiind îndestulată din toate, era una dintre cele mai avute și mai elegante din fobourgul St. Germain, iar ea luîndu-și numele de Contesa Augustina de Glosclande duse o viață de fericiri nesfârșite!

Maria lăsă să-i cază cartea în poală, căzând tot-de-o-dată și dânsa în visare... Ferice de acela, pe care-l slujește norocul!... Mă va ajuta oare și pe mine?!.. Din aceasta reverie fu deșceptată de nisce ciocănituri la ușa din sală. Când eși să vadă cine este, se întâlni cu mama sa, care tocmai luase un plic din mâna împărțitorului de scrisori. Ea-l dădu Mariei, ca să-l desfacă și să-l citească. Maria cum-l desfăcu și-și aruncă ochii pe hărtia din năuntru, exclamă:

Un bilet de invitație tipărit Mamă!

— De la cine? zise mama sa curioasă, citește-l.

— D-na, D-l Ionescu și fiul lor George, au onoare a vă ruga, să le faceți plăcerea a asita la marea serată dansată pe care o vor da în ziua de duminică noo Februarie a. c, în sala teatrului Parisian din str. Radu-Vodă Negru No. 26 și într-un colț, scris de mână: Domnișoară Maria va fi rugată a prepara o bucată noo la piano — de frumoasă numai adaog, căci D-ra Maria nu poate face de cât lucururi frumoase... și iscălit cu litere mici: George.

— Mergem negreșit mamă, nu e așa?

— Nici mai e vorbă, fata mea, mai cu seamă pentru că cred că balul acesta s-a dat ca un fel de cal de bătaie al oamenilor și mai cu seamă al femeilor din oraș, cari au lățit vorba că balul ce a dat M-mă Dorneanu, a fost cum nici nu ar mai putea face alt-cineva din orașul nostru. Socotesc că M-mă Ionescu, care e de o mândrie nemai pomenită, va îngriji ca balul dat de dânsa să lase cu mult în urmă pe acel dat de rivala sa. Prevăd că are să fie mare, după biletele de invitație pe care le-a tipărit și-o să fie lume multă, de oare ce a închiriat sala teatrului. Afară de aceasta, trebue să mergem pentru că intrăm în contact cu nisce persoane bogate. Ionescu are moșii întinse, este primar de vre-o doui ani de zile și se zice că ar fi vrut cei de la guvern să-l numească și prefect, dar că n-a primit, în alt județ. Până acum nu am călcat în casa lor. Se vede că au observat talentul tău și le a-i plăcut și de aceia ne-au invitat.

— Azi ce avem: Joi? să n-o mai punem: Vineri una, Sâmbătă doo, Duminică trei și cu șease din săptămâna ail-altă fac noo zile. Dar tot e cam mult. Mi s-a urât grozav în casă! Aș vrea să mergem diseară la teatru? am auzit, că este o trupă bună.

— Să mergem, draga mea. Dar gândeștete, doo locuri în stalul Isânt 10 franci și cu doui trăsura fac 12; cu doui-spre-zece lei-ți iei o pălărie de veară, că n-ai.

— Bine mamă, n-om merge diseară; dar tot o să trebuiască să mergem o dată, să văz și e teatrul de aici, să am și e idee despre teatrele din provincie; de când mai dat în Bucureșci la pension am fost de vre-o patru cinci ori la teatru cu fetele. D-ta-mi dai bani pentru prăjituri și e -i dam la teatru.

— Bine, poate vom merge altădată, dar astă-seară nu, căci din cele cinci mii de lei ce le-am luat prin hipotecarea caselor la credit — o mie șoapte sute i-am cheltuit cu plata pensionatului tău pe anul din urmă și cu cumpărarea pianului.

Acum, în casă numai am de cât doo-zeci și cinci de lei care trebue să ne ajungă până la 15 ale lunei Februare, când ne trimite dobânda — un creditor din Bucuresci, căruia i-am dat trei mii de lei, cu împrumut. Mai-bine să mergem diseară la M-mă Stoenescu care m-a rugat să viu zilele acestea la dânsa — n-am fost nici o dată la dânsa cu tine.

— Ttrebue să fie mama poetului A. Stoenescu, nu?

— Da chiar așa,-i am promis și n-am în cotro.

Seara dupe masă au plecat la d-na Stoenescu unde nu mai ear de cât trei cucoane bătrâne și o domnișoară... femeile vorbeau despre bucatele pe cari le-au gătit, despre scumpetea zarzavaturilor, despre balul pe care l-a dat d-na Dorneanu și despre care-l va da d-na Ionescu a primarului. Domnișoarele și cu poetul retrăgându-se mai într-un colț, au început să vorbească între dânșii. D-ra Zenobia întreba pe d-l Stoenescu care a fost cauza, de nu a plecat la București până acum? el răspunse că nu e mai mult de trei săptămâni de când au început cursurile, că la facultatea de drept nu este nevoie să se ducă tocmai neregulat și că o se se ducă „zilele acestea”, când va ocupa și un post, în urma recomandațiunei d-lui primar Ionescu.

Apoi începură să facă teorii despre lupta în viață, despre lupta cu lumea exterioară — despre traiul propriu zis — despre compromisul în neputința de a împăca viața din trecut, cu cea din timpul prezent etc.

După puțină vreme, mama Domnișoarei Zenobia, plecă cu aceasta acasă. Acum poetul rămase singur cu Maria — un lucru fericit pentru el — căci a început să discute mai ales, despre simțire, despre iubirea eternă, aducând probe profunde și susținând că această iubire nu poți să o culegi de cât când ești tânăr și că în practică este mincinoasă și numai poeții cu o simțire adevărată, știu să o poarte prin realitatea lumei.

— Iubirea există, însă se ascunde, iar farmecul său e une-ori rupt, acea oarbă încredere se întâmplă să te amăgească și atunci acea plăcere de a putea cugeta la ființa iubită dispare îndată, și cu ea fuge și una din cele mai nespuse plăceri ce este dat omului. și cauza acestui soiu de purtare e societatea; dar o lume noo ni se deschide — ni se deschide în față, o lume cu gîndiri și simțiri noo — o lume care va trăi, sûm sigur! O! nu vă vorbesc, cu pretențiunea de a avea darul couvingerei, dar între mulți din noi, pot fi aproprieri de suflet pe cari nici nu le bănuiți. De câte ori nu ani în suflet o nostalgic vagă, după un loc depărtat și frumos, frumos aidoma cu visurile mele? Dar-mi veți zice: ai iubit? iubești încă D-le Stoenescu? Or ce v-ași răspunde n-ar fi de cât o poveste, o poveste născocită de imaginațiunea mea, o poveste care însă într-o zi va fi adevărată, dar pe care acum o născocesc, ca să te fac pe D-ta D-ră Mario, ca să discuți iubirea în ori ce sens vei voi. Aci poetul zâmbind, se liniști. In viața lui, nici o dată nu avusese atâta vervă, ca acum. Maria cam înroșindu-se, nu răspundea de cît că nu este competinte în materie, dar cu un zâmbet-l întrebă:

— Spuneai adineaurca că cineva poate-ți va zice: ai iubit, iubesci, ce ai răspunde?

— Nu D-ră, nu iubesc și pînă acum nu mi-am iubit de cât visele mele, bietele vise, atât de triste uneori, că par-că mi-e frică de clipa când o iubire încolțită va isbucni...

Nu șciu dar parcă simț, că une-ori visul se întrupează și mă prigonește mere presimțirea că iubirea mea va fi nenorocită și că voiu plânge în tot-de-una pe urmele ei, ne fiind la nimeni milă de chinul me .

Pronunțînd ultimele cuvinte, înfățișă o figură care în adevăr-i inspira mila. In acest moment mama sa îl întreabă ceva și după aceasta mică întrerupere el ceru voie Mariei, ca să-i citească nisce poesii dintre cele mai noui pe care le avea.

Cea dintâiu pe care o voi citi, era destinată a fi citită, între poesiile pe care le anunțasem că le voi declama la balul Doamnei Dorneanu; însă fiind că a-ți plecat Domnia voastră și pentru că era prea tîrziu, nu le-am mai recitat.

A doua este făcută a doua zi după balul D-nei Dorneanu; amândoo sunt dedicate D-voastră, ascultați:

In ochii tăi cei mari, albaștri, In raza lor cea nesfârșită — Ca scânteerile din aștri. — Privesc adese-ori, iubită!... și când mă uit în ei profund Simt existența ta puternic, ș-ar vrea în ea să mă afund. Dar mă gândesc că sunt nemernic. Când subt un tremurat ușor Vreau strălucirea lor duioasă Ca să o-nchid în al me dor Ca pe o piatră prețioasă. Când ochiul tău așa albastru Iși are-n minte-mi existența Mă socotesc că sum sihastru și port cu dreptul penitența! Cea l-altă poartă titlul „La piano”: Pe clapele de fildeș albe Lovind cu un măreț avânt Cu degetele moi și dalbe ți-ai spus duiosul te cuvânt... Suspinele de duioșie, Erau așa de transformate; Ca și superba armonie: Eșind din coarde sfărămate; Iar în accente dulci și blânde: Un tril de note mișcătoare Ca nisce inime vibrânde — In fluturări amețitoare! ș-în nota plină de iubire Cu caracterul ei duios, Era o dulce limpezire A tot ce-i mare și frumos! Smeriți ca la un sacrificiu Noi ascultam cum-și lua viață Al tău cântat, suprem deliciu. Neobservând că-i dimineață!

Maria mulțumi foarte modest, felicitându-l prin multe complimente; dar în tot casul, nu ca atunci când cineva se simte isbit de ceva înalt și nou. Poetul văzu, cu părere de rău poate, că versurile nu și-au produs efectul pe care-l meditase și-l ascepta și pentru că cucoanele nu le dădeau nici o atenție, fiind înfierbântate cu o convorbire interesantă, făcu Mariei următoare întrebare: Ce ai dori D-ta Domnișoară Maria, sau mai bine, ce vieață ce-ar plăcea mai mult, un trai bogat cu petreceri vecinice lipsit de iubire — sau un trai sărăcăcios dar plin de dragoste nemărginită? și fără să ascepte răspuns la întrebare, dădu pe al său:

—E n-aș dori o fericire mai mare, de cât o căsătorie cu o fată frumoasă, înțeleasă și cinstită cu care să mă ajut frățeșce și cu munca și cu sufletul, la înfruntarea nevoilor vieței; aceasta ar fi fericirea mea. In privința asta, am scris o nuvelă pe care am să ți-o citesc.

— Cu multă plăcere, o voiu asculta, respunse repede Maria — care îndată bănui, că tot cea ce spunea dânsul, o privea pe ea. Stoenescu răscolind nisce caete, scoase unul,-l desfăcu drept la mijloc și citi câteva rânduri astfel: „Inspre asfințitul frumos, când soarele cu genele lui roșiatice va reflecta pe părul tău auriu, întinsul albăstriu al cerului, când clopotul de la biserica din sat se va îngâna atât de duios și blând în cât-mi va părea o rugă înălțată înnadins pentru tine, fericiți și ținându-ne de mijloc să înnaintăm prin grădinița de lângă casă, pe drumul umbros, al salcâmilor înfloriți. Ce bine am fi amândoui! Dragostea noastră ar fi nesfârșită! Aci se opri, ridică ochii de pe hârtie și se uită spre Maria, în care observă o emoțiune. El era sigur că a obținut efectul dorit, când a văzut-o că scoate un suspin din piept și a început să plângă încet. Mama-sa care observă tăcerea se uită spre dânșii și văzându-și fata plângând, o întrebă de ce plânge, însă în loc ca să răspunză ea, răspunse poetul:

Ia, de ce? i-am citit o nuvelă tristă, nu știam că este așa de miloasă, că nu i-o citeam. Nici n-am citit-o toată și a și podidit-o plânsul, după cum vezi!

Citescene-o și noo, se rugară cucoanele în cor.

— Voiți și Domniile voastre să plângeți? relo poetul.

— Lasă că noi nu plângem, ziseră ele. Atunci Stoenescu se văz nevoit să ia un alt caet ce era pe masă și să citească:

„Ce speranță a putut să găsească - în moarte? Nu știu... Când l-am văzut cu ochii țintiți în sus, că își da ultima suflare, am început să plâng. Ca o floare plăpândă, pe care o păleșce vântul, în primă-veară, așa și el s-a atins în primă-veara, vieței, coprinzându-l liniștea morței senină. Nu știu de o fi mai bine în pământul rece, unde nu simte durere și nu cugetă nimic. Pentru el va fi mai bine, căci nu va mai simți amarurile vieței. Dar o rană mortală ne-a cuprins inimă noo, noo celor ce am rămas și ne gândim la dânsul... S-a închis pentru tot-de-una groapa.

Peste ea s-a așternut lutul. Vecinica Pomenire, Vecinica Pomenire! femeile au început una câte una să suspine, și în ochii mumă-sei se iviră la început lacrămi și la urmă plânse cu hohote. Maria însă acuma zâmbea, râzând în ascuns de dibăcia cu care poetul a înșelat pe femeile credule, ba mai mult încă le-a făcut să plângă! Stoenescu însă în timpul când femeile vorbeau despre duioșia cu care era scrisă bucata, și-și ștergeau lacrimile, întrebă pe Maria, deacă este și dânsa de părerea lui în privința căsătoriei.

— Nu este așa — răspunse Maria, într-adevăr căsătoria așa pe cum o concepi domnia ta, este idilică, poetică, dar nu ține de foame la copii pe care-i veți avea. E din contră, ași vrea să mă mărit cu un bărbat, tînăr da — dar bogat. Cuvântul acesta-l lovi ca un trăznet. Zadarnice i-au fost toate pildele și nu mai era de încercat nimic. Rămase ca mut și pricepu taina ce o înconjura pe Domnișoara Maria în sala balului de la Dorneanu. George Ionescu-i destăinui-se unele din secretele inimei sale! Acum avea o ură neîmpăcată pe acel Don Juan dobitoc, cum-l numea el; până acum prietenia cu dânsul, nu venea de cât de acolo că era introdus de el în societate și avea avere, și tatăl lui fiind primar putea să-i dea o recomandație ca acea pe care i-o dăduse acum la ministerul justiței; dar acum basta, avea de gând să refuze categoric la invitația pe care avea să i-o facă pentru balul de Duminică 9 Februarie. Neghiobul! râdea de dânsul când-i destăinui-se că iubea pe Maria și-l ruga să-i facă o poezie frumoasă pe care s-o dedice ei și stăruind casă i-o publice și la vre-o revistă! Pe Ionescu-l credea cînd-i spunea că se simte atras către Maria, dar râdea de el, neputând să gândească ca „fecioara aceasta divină” să se simtă cât de puțin atrasă către un „copil ușuratec”!

Dar acum vai! când el se vedea desprețuit. Când vedea că ființa aceia fragedă, pe care el o credea inocentă, îndurătoare și umilită, este orbită de lux și de bogăție, că-și face planul unei fericiri viitoare pe tiparul croit de avuție, se vedea pe el nefericit și se revolta contra acestei posibilități, contra acestei ființe care se alipise de mintea lui pentru a o întuneca și-i ocupase inima pentru un moment din viața lui, pentru ca să o facă mai dureroasă.-și simțea corpul înfrigurat și căuta a-și reține nervii ca să nu facă explozie. Nu găsea ca origină a răului, de cât lipsa îngrijirilor și sfaturilor materne.

Când Maria voi să plece, petrecând-o până la poartă — din treacăt,-i șopti câte-va propozițiuni scurte dar concise:

— Văd că numai este nici o speranță, numai trebue să insist asupra imposibilului..

De azi trebue să-mi recaut în visuri alinare pentru senzațiunile durerei.... trebue să depue lacrămi la mormântul amorului me .

De acum consolare și uitare și apoi adresându-se către mama Mariei:

— Sciți că mâine plec la Bucuresci?... m-am decis; prea am perdut vreme multă aici.

școala s-a început demult, am perdut o mulțime de lecții; deci mâine voi pleca sigur.

Adio! Adio!

IV

Maria se sculase de dimineață. Mai erau doo zile până la bal și ea se căznea toată ziua la pian ca să învețe o bucată noo și frumoasă. Repeta o reverie, când i-se aduse o scrisoare. Cum văzu adresa de pe plic, cunoscu scrisul, de și de când se despărțise de prietena ei, Anna nu-i mai scrisese nici un cuvînt! Anna fusese cea mai bună și cea mai intimă prietenă a Mariei. Rupînd plicul, scoase scrisoarea pe care era scris:

ST. Volfgang 6 Februarie 98 Iubita mea prietină, Iartă-mă că până în momentul acesta, nu ți-am dat nici o scire despre mine. Cauza este că nu mai voiam să scie nimenea nimic despre viața mea. Dar astă-zi, când mă simt foarte veselă, mă gândesc și la amica mea din copilărie ca să-i dau veste, să se bucure și dânsa de veselia mea. Nu este posibil să nu fi auzit și tu în ce mod mi-am părăsit locul natal, dar mai nainte de a-ți istorisi tot, tot ce mi s-a întâmplat, te rog să mă ierți, dacă ceva din istorisirea mea te va jigni oare-cum. Tu ești singura, căreia îmi deschid inima spre a-i mărturisi starea sufletului me rătăcit. Cred că nu-ți vei bătea joc de memoria, dacă vrei să zic, a nenorocitei tale prietene. Intâlnind în cale pe profesorul de matematici de la orașul nostru, mă simții plină de iubire către dânsul. Mai cu seamă când cu lingușirile lui-mi dădu probe de iubirea sa, aruncându-se la picioarele mele strigându-mi: te iubesc: te iubesc, și strângându-mi genunchii, adăogă: vino cu mine... Mă lăsai învinsă de amorul ce mi-l arăta el și văzându-mă strânsă de brațele pe care mi le deschidea am fost nevoită, să fug cu dânsul, pentru că nu mai puteam rămane în orașul nostru, în care toată lumea este bârfitoare. și când nici n-aveam dreptul de a iubi, tăria dragostei mele m-a făcut să fug cu dânsul. O! tu nu șcii ce va să zică acestă tărie. Am trăit la București cu dânsul, în cel mai mare lux. Era foarte cheltuitor și juca cărți. Ba într-o zi veni acasă foarte beat, ultima oară când l-am văzut, în seara aceia am suferit insulte și ocări. Am încercat în van să-l atrag prin blândețe și răbdare, căci nici rugăciunile, nici sfaturile și lacrimile mele nu l-au clintit de la cumplitele lui vițiuri. Cum spusei, după ce veni într-o seară foarte grav beat, nu a mai venit doo zile acasă. Nu sciam unde o fi, nu sciam unde să-l caut. A treia zi auzind pe stradă pe un băiat strigând: „Adevărul” de mâine cu dispariția misterioasă a lui Lazăr Niculescu! Cumpărai un număr în care văzui rândurile pe care le păstrez și pe cari ți le trimit și ție, eată-le alături, tăiate din jurnal: „Un fost profesor la un gymnas din provincie, transferat la liceul Matei Basarab, Lazăr Niculescu, fiul Maiorului cu același nume, a moștenit o avere de doo sute de mii de franci și având o mare aplicare la jocul de cărți, se aruncă cu o pasiune oarbă în brațele acestui vițiu. Juca în toate zilele regulat la clubul Unirea și în doo săptămâni din urmă pierdu fabuloasa sumă de cinci-zeci de mii de lei, împrumutați pentru dobânzi enorme de la diferiți bancheri din Capitală. In situațiunea aceasta nu-i mai rămânea de cât să fugă, ceea ce a și făcut imediat; căci plecă fără veste cu trenul într-o seară și fără să i se mai dea de urmă”... Ce să mai fac eu în această situație? Nu mai aveam la mine de cât doo hârtii, de câte o sută de lei și stam la un hotel mare și mâncam la birt. Să mă întorc acasă? Ași fi făcut-o și aceasta, dacă neprevăzuta întâmplare m-ar fi hotărât alt-fel de cât mintea. Dar mă gândeam că o să fiu hula și batjocura lumei. Mă gândeam la obiceiurile, cuviințele și convențiile sociale, care mă împiedicau să fac asta. Apoi mai mă gândeam cu părere de rău la seara blestemată, când am fugit cu dânsul; la teribila soartă și la rușinea nefastă! Dar tot soarta nu m-a lăsat poate! Mai mult ași fi avut curajul să mă omor, de cât să- mă întorc acasă. și gândindu-mă iarăși la partea, pe care, de bună voie mi-am ales-o, mi-am rezervat itinerariul acelora, care-și fac socoteala să meagă pe drumul ce li s-a fost indicat. Cred că-ți închipuești rolul ce a trebuit să-l joc? A doua zi, avâm de gând să mă mut de la otelul unde ședeam și să iau o cameră cu chirie. Când însă eșii pe ușe, întâlnii pe un străin bogat ce venise ca să voiageze la noi în țeară, că se uita galeș la mine, îi zîmbii și de atunci manifestând pentru bani sentimente ce nu ar fi trebuit să încerc....-ți închipueșci acuma cum și cu cine sunt la Volfgang. Am o mulțime de bijuterii și de rochii frumoase, petrec foarte bine. Am venit la St. Volfgang de trei zile și mai stau încă vre-o doo săptămâni. Iartă-mă, te rog, că am făcut astfel de învoeli nesocotite considerate stupide, căci am fost aruncată aici fără de voie, sorbită de societatea falsă și fățarnică, care este lipsită de milă. Iartă-mă, că îndrăsnesc să-ți scriu astfel și dacă nu vei fi supărată pe mine, te rog, să-mi scrii aici, ce mai este pe acolo și cum petreci de când ai eșit de la școală! Ce face Smaranda? Urmează înainte cu învățătura. Te felicit de ziua nașterei tale, urându--ți mulți ani fericiți. Nu e așa că Duminică ai împlinit șeapte-spre-zece ani? Vezi că țiu minte! Ce face mama! Trăesce? e sănătoasă? Primesce dulci îmbrățișeri și sărutări de la fosta ta amică: Anna.

Scrisoarea aceasta, scrisă așa de mărunt și pe câte și patru fețele sale, produse o impresiune viue asupra fiiinței Mariei și o punea în nedomirire, neștiind ce să facă. Nu putea să se hotărescă, daca trebue să-i răspunză sau nu. oare este de aprobat purtarea Annei? După multă răsgândire, lo condeiul și o bucată de hârtie și scrise:

Dragă Anno, Am primit scrisoarea ta pusă în St. Volfgang și mi-a părut bine că cel puțin ești fericită. Iți mulțumesc pentru felicitări și pentru viua atențiune pe care o porți față cu mine. Pe aci lucrurile merg foarte bine. Smaranda a plecat la Bucuresci, mai zilele trecute. Este studentă în litere. La Bucuresci mai avem un student în drept, poetul Alex. Stoenescu. Eu petrec foarte bine, mă duc regulat la baluri, cari se țin de obiceiu la M-mă Dorneanu și la D-na Ionescu al cărui fiu George e aproapo să-și ia licența. Cred că ai auzit de dânsul, căci venise mai înainte de a părăsi tu orașul nostru. Mama ta e sănătoasă, a foast înainte bolnavă și nu eșea de loc din casă; acum însă am auzit că a început să iasă. Se duce une-ori pe la D-na Periețeariu și D-na Stoenescu. Primesce îmbrățișările: Mariet.

După ce a scris scrisoarea, deja se înoptase — după masă s-a și culcat pentru ca să se scoale a doua zi mai de dimineață. Toată noaptea și-a făcut în minte o mulțime de combinațiuni asupra rochiei pe care trebuea să o pună în seara a doua la bal. La șease ore dimineața era deja înaintea oglinzii, pieptănându-și părul. Iși pregăti o rochie de mătăsică „bleu-pal” ușoară dar frumoasă!

După ce se îmbrăcă Maria se simți așa de frumoasă, în cât privea cu voluptate la imaginea sa din oglindă și se vedea de pe acum obiectul admirațiunilor persoanelor din balul d-lui Ionescu. La opt și jum. porni împreună cu mama sa spre bal. E de prisos să mai descriu, cred, tratațiile din timpul balului, căci mândria și gelosia d-nei Ionescu, a alarmat pe bărbatul său, căruia nu-i era tocmai la îndemână să se arunce în așa de extra-ordinare cheltueli.

De geaba se căznea dânsul să zică: „In timpul nostru nici chiar la București, un ministru sau mai șciu e ce! Un Cantacuzino și nici prințul Sturza nu-și permite să facă asemenea nebunii, mulțumindu-se fie care a petrece o seară de iarnă danțând... uite avem muzica militară, prăjituri de la cofetăria noastră, prăjituri destul de bune. Toate acestea simt destule, ca invitații noștrii să păstreze o suvenire frumoasă despre — serata minunată — făcută de Ghiță Ionescu! au și nebuniile acestea un capăt!

— Nu înțeleg ce vrei să spui? zise M-mă Ionescu indignată. Crezi că un bal așa, ori cum ar fi, va fi de ajuns, să ne achite față cu lumea?

— Bine soro, nu e de ajuns să cheltuim una, doo, trei sute de lei, bre! Cât vrei să cheltuim? După cum spui d-ta, trebue să cheltuim, într-o seară, doo mii de franci. Unde ajungem, dacă om cheltui în fiecare zi câte atât?

— Nu e nimic, frate; ne-om mai strâmtora din altele.

— Să ne strâmtorăm! pentru ce? Ca să adunăm o ceată de pretinși prieteni, care vor petrece în socoteala noastră și care în față te lingușeșce și în dos te critică?

— Iar începi cu teoriile D-tale? spuse răstit cucoana d-lui Primar. Ce, vrei să-mi închid viața între patru pereți? Vorba asta, rostită în atari împrejurări, făcea pe d-nu Ghiță Ionescu să tacă ca un pește și să scormonească posunarul! și cum D-na, consoarta D-sale, dirigea totul, el fu nevoit să asculte poruncile D-nei. S-a comandat la Riegler, 15 sticle de șampanie cxtrafină, prăjituri și înghețate — cari au fost expediate în sacuri cu ghiață — la marca viteză. Sala teatrului Parisian era iluminată a giorno. La intrare atârnau lampioane venețiene. Ar fi de prisos să mai spunem, cum au fost primiți diferiții invitați. Chiar D-na Dorneanu fu surprinsă de atâta strălucire! M-mă Ionescu se vedea triumfătoare. Din nisce buchete de flori naturale, improvisate, se esala un parfum îmbătător, în toată sala. Maria acceptă brațul lui George, care o conduse liniștit, până la bufet. E de prisos, asemenea, să spui cum s-au urmat tratațiile — cum s-au schimbat laudele și politețile, fiind destul a zice, că în genere, conversațiunea se mărginea asupra banalităților de rigoare în atari circonstanțe.

Până acum George nu putuse să schimbe cu Maria nici o vorbă, mai intimă. La un moment oportun, se sculă,-i făcu un compliment și-i întinse mâna, zicându-i cu zîmbet:

— V-a plăcut primirea ce vi s-a făcut D-ră Mario?

— Mi-a plăcut așa de mult cum nu mai cred să-mi placă alta!

— Mă tem că nu sunteți sinceră Domnișoară.

— Ah Domnule! nici o dată nu am fost alt-fel.

— Ei bine, dacă a-ți ști că toate s-au făcut pentru domnia voastră... aci Maria se înroși puțin și ca să nu i se mai dea pas de vorbă, se apropie de mulțimea femeilor. Incepură dansurile: Mai întâiu un Boston, o Polchă și un Quadril. Maria n-a voit să joace Polcha, de oare-ce jucase bostonul; dar promise lui George, care venise,-să o invite — că va juca de ori câte ori o va mai invita — cu foarte mare plăcere — de data aceea însă nu, cu părere de rău. După acestea, toată lumea care-i cunoscea talentul, o rugă să cânte la pian ceva no și frumos — M-mă Ionescu luând-o de mână o conduse la pianul situat în colțul din partea dreaptă a salonului și o așeză pe scaun. In picioare, la spatele ei, ședea George; dânsa nu cuteză, să se uite împrejur, de frică să nu dea cu ochii de el, ale cărui căutături o urmăreau necontenit. Un alt june veni și se puse de cea-l-altă parte; amândoui luându-și sarcina ca să-i întoarcă notele. Ea simțind fiori în tot corpul, cântă reveria ce o învățase, deja cu doo săptămâni mai înainte. Ochii tuturora erau ațintiți asupra ei, căci mlădia nisce note cari schimbaseră expresiunea cântecului, întonând un duet așa de ales pentru starea inimei sale, în cât se părea că șovăia; dar accentele se schimbară numai de cât; emoțiunea era trecută, iar locul notelor plângătoare-l luară țipătul celei mai adânci întristări. In momentul acela George se aplecă peste umărul ei, șoptindu-i ceva la ureche; iar pe când toată lumea isbucni în aplause; dânsul bătea din palme și din picioare ca un smintit și luând mâna care personificase clapele, o strânse cu căldură. Pe ochii Mariei se lăsau vârtejuri de flacări și amețită înfipse mâna în scaunul de alături și se ținu cât putu ca să nu cadă. Mama sa observând-o alergă spre dânsa și ar fi ajuns prea târziu, dacă George nu ar fi prins-o în brațe. Leșinul fu atribuit emoțiunilor și entusiasmului. Maria fiind transportată într-o cameră lăturașe, i se deschise o fereastră și punându-i-se pe batistă Eaux de Cologne, după un timp, scurt, venindu-și în simțire, intră din no în sală. Damele i-au promis, că nu o să o mai pue să cânte, de oare-ce i face rău. Dândui-se o înghețată se răcori așa de bine, în cât jucă și dânsa un Quadril.

Unele cucoane bănuiseră cauza răului. In timpul Quadrilului George dispăruse; tocmai peste o jumătate de oră reapăru în salon. El trecuse în o cameră de alături, căci văzu efectele pe cari le avea asupra Mariei și socotind că e bine, să ia lucrurile mai din grabă, scrise o scrisorică, pe care o băgă in buzunar... După ce s-a servit câte o bucată de pandeșpan și champagne, se începu un vals. A treia pereche era George cu Maria; amândoiu jucau perfect de bine... dar în legănarea valsului, Maria simți mâna lui George în sânul ei; de o cam dată hotărî, să întrerupă jocul; însă mâna retrăgându-se iute, nu avu timpul să facă nici o mișcare, ci urmară înainte.

După terminarea valsului, Maria așezându-se pe un scaun și pipăindu-și sânul, simți un ghem de hârtie. Iși închipui numai de cât ce trebuia să fie, de sigur o scrisoare de la George pentru dânsa!

La gândul acesta și curioasă ca s-o citească, se duse la mumă-sa, spunându-i că e obosită și rugând-o să meargă acasă. Mama-sa ostenită și ea și fiindu-i frică să nu ascunză vre-o durere, sau să nu fie deochiată ca și la balul D-nei Dorneanu, fu și dânsa de părerea fiicei sale și punându-se într-o trăsură porniră. Când au ajuns acasă vroi să descânte de deochi Mariei, dar spunândn-i că-i este bine, o sfătui să se retragă în camèra ei, să se culce. Dânsa, cea dintâiu grije ce o avu când se văzu singură, fu să tragă zăvorul la ușe și punând un scaun lângă masă scoase de la piept scrisoarea, pe care erau scrise următoarele rânduri:

Domnișoara Mario, De atâtea ori prin aluziuni, m-am căznit, să-ți arăt ce simt pentru D-ta; însă, sau nu m-ai înțeles, sau te-ai făcut că nu mă înțelegi. Cred că știi că iubirea care face fericirea oamenilor, iubirea care este farmecul vieței, care măreșce și îmbunătățeșce pe om, iubirea este une-ori cauza celor mai groaznice chinuri și suferinți amare. Iubită Domnișoară, Permite-mi să-ți zic astfel, căci deacă iubirea este precum spusei mai sus, trebue să-ți mărturisesc pe șleau că te iubesc. Te iubesc și iubindu-te am dreptul ca să-ți imputez neliniștea și grija ce-mi pricinuesce această iubire, de câte ori simt lacrimile curgându-mi pe față și de câte ori isvorăse oftări din inimă. Durerea iubirei ce o am către Domnia voastră, mă orbesce; dar plângând o bine-cuvintez, căci ea vine de la ființa cea mai frumoasă și mai plină de talent, ce am văzut-o în țara noastră și ori unde am călătorit. Te iubesc D-ră și iubindu-te sufer, dar sufer cu credința că cel ce nu suferă nu iubesce; suferința o îndur cu plăcere știind sigur că anunțând d-voastră, care aveți o inimă atât de bună, atât, de nobilă, nu-mi veți respinge dreapta mea cerere, și veți răspunde cu milă la toate rugămințile mele. Vă iubesc! lubiți-mă. Al D-voastre devotat supus George Ionescu P.S. Poimâne de dimineață plec la Bruxelles, ca să-mi dau examenul, în urma căruia voiu putea lua licența. Trebue să zăbovesc o lună de zile; însă dacă mâine voiu primi din partea d-voastre un răspuns favorabil, voiu face să mă întorc în doo săptămâni; la din contra nu voiu mai veni nici odată. Dacă vă este, frică, ca răspunsul d-voastre, să nu cază în mâinele cui-va, e trimit, un om de credință, care va sta la fereastra d-voastre și căruia îi veți arunca biletul fără nici o teamă. George

Când isprăvi de citit biletul căzu pe gânduri. Mumă-sa văzând lumină bătu îa ușe întrebând-o de ce nu s-a culcat încă; ea suflă lampa și se trânti în pat. Mai toată noaptea nu dormi de loc, svârcolindu-se și silindu-se să pregătească într-un sens, răspunsul pe care trebuia să-l dea a doua zi. Să nu-i dea nici un răspuns? Să-i dea un răspuns nesatisfăcător? Dar dacă s-ar ținea de promisiune și nu se va mai întoarce în țară nici odată? Se hotărî să nu-i scrie de loc și cu această hotărâre, adormi. Dar nu trecu mult și se desceptă,-și simțea inima strângându-se. Par- că sta pe ghimpi și nu aștepta de cât momentul de a se lumina de zio pentru ca să se scoale; însă până la zio erau cinci ore. Se sculă, aprinse lumânarea, mai citi odată scrisoarea, apoi stinse lumânarea și se culcă din no . A doua zi sculându-se de dimineață, începu a se răsgândi ce să facă. Neavând o voință statornică, ar fi dat mult ca să aibă lângă dânsa o prietenă, căreia să-i destăinuiească secretul și să-i ceară povața ei. Ce bine ar fi prins să vorbească în aceasta privință cu amica ei Anna! Dar Anna a fugit cu un profesor, mânată de patima amorului! Anna deci ar fi fost pentru un răspuns satisfăcător. Se învârtea prin casă, se trântea pe pat, se scula d-o-dată, se uita în tavan, pe fereastră, punea mâna pe condeiu, schimba călimara din loc, se apropia de sobă, împingea focul, îl trăgea spre ușa sobei, se mai învârtea prin odae, apoi se așeza la masă și lua condeiul, îl învârtea printre degete, se scula din no , se ducea în odaia mamei sale, se preumbla cât-va timp prin sală, se uita furiș la masa să vadă ce face, ce pare a gândi, o privea cu dragoste și îi venea să o întrebe pe dânsa ce este de făcut. Se hotărâ să-i răspundă, dar ce? Să-i spue că-l iubește și dânsa. Ce să facă? Luând o hârtie și un plic scrise.

D-le Ionescu, Am citit scrisoarea D-v., cea atât de romantică. Numai în romane, am citit că nobilii cavaleri își scriu asemenea scrisori... aci întrerupse...-și aduse aminte de convorbirile ei cu Smaranda și cu poetul, cari vorbeau pe George de rău și atunci își zicea: adică de ce nu i-aș spune că-l iubesc și e ? Așa sunt oamenii să vorbească de rău pe alții ce le stau în potrivă! Scrisoarea lui George, văd că este compusă foarte bine, prin urmare George nu poate să fie prost. și când se gândi ce să mai scrie, rupse zicându-și: dacă scrisoarea lui se aseamănă sau nu, cu cele de prin romane, ce nevoe să i-o spun lui aceasta? Poate că o scie dânsul! Nefiindu-i plăcut începutul, lo altă hârtie și zise: D-le George, — adică nu! nu e bine...: D-le Ionescu, ”Citind scrisoarea d-voastre, am rămas ca și trăsnită, neștiind dacă trebue să răspund sau nu”... dar și aci se opri, nepărându-i-se potrivit termenul trăsnit și nevoind să se arate neștiutoare. De data aceasta, punându-și silințele și concentrându-și spiritul, preparând nisce hârtie roze scrise caligrafic: D-le Ionescu, Citind scrisoarea Domniei tale plină de un curaj pe care de alt-fel l-ați avut și în momentul când mi-ați pus-o în sân și văzând devotamentul ce-l aveți pentru mine și dacă gândurile sunt curate, mă văd vrednice de a răscumpăra suferințele de care vă plângeți — cu ceea ce voiu crede că va fi posibil. Maria.

O potrivi bine, o puse în plic — scrise adresa și mai stând la fereastră, observă un băiat de prăvălie care se preumbla pe lângă fereastră și care îndată ce o văzu își scoase pălăria. Maria se retrase pentru un moment. Par-că n-ar fi voit să-i dea scrisoarea — temându-se că va afla mama sa, va afla lumea — va afla părinții lui și atunci tot de dânsa va fi rău, căci ei vor arunca vina pe dânsa mai mult de cât pe dânsul, căci ș-ar fi zis, că el are să fie băiat bun, de nu-i eșea dânsa înainte. Dar cine era să afle? In sfârșit, zvârli biletul cu iuțeală și se aruncă repede în pat, înăbușîndu-și capul în perini. In ziua aceea fu foarte indispusă. Pe seară se pomeni din no cu un alt bilet de la George, prin care-i mulțumea pentru bunătatea cea mare și pentru viul interes pe care i l-a purtat, spunându-i că nu putea cu nimic să-i răscumpere suferința, de cât cu dragostea ei. O ruga să-l iubească și o anunța că a doua zi de dimineață, pleca spre Bruxelles, de unde se va reîntoarce negreșit, în cel mult doo săptămâni. Rugând-o încă o dată să-l iubească și să nu-l uite, îi spunea că o va înștiința despre dânsul din Bruxelles, de unde-i va mai mulțumi încă o o dată... Toată noaptea se gândi la dânsul și-l visă. De dimineață se sculă așa de moleșită. Nu-i venea să se apuce de nimic. După ce se îmbrăcă, lo o carte să citească. Citi într-un loc unde se zicea că Amorul e un lucru primejdios mai cu seamă pentru cei tineri — căci el te face să comiți prostii de care te poți căi toată vieața. Dar că Amorul e personificat când au amândoui toate darurile; frumusețe, deșteptăciune, caracter, și când s-au iubit pentru prima oară. Insă când unul și-a pcrdut deja ilusiile în lupta cu vieața, a petrecut pe brațele prostituatelor, nu se mai poate gusta plăcerea iubirei nevinovate, mai cu seamă de către cel care, a sorbit din paharul vițiului. Sfatul acesta dintr-o carte pe care i-o dăruise Smaranda, o umplea de neliniște... Auzise pe verișoara ei spunînd despre George „vorbe negre”, de care însă ea era convinsă că sînt numai „vorbe!” Inchise cartea, se sculă și eșind afară se duse la mama-sa, ce pregătea masa pentru dejun. Aceasta văzând-o tăcută, stând pe gânduri, par-că clocea ceva, o întrebă: Ce ai fata mea? de eșci așa de indispusă de câtă-va vreme? Ea își ascunse capul în mâini ca să nu i se vadă o lacrimă ce-i luneca din ochi, nedând nici un răspuns la întrebare.

— Tu nu răspunzi, fata mea, nu vrei să răspunzi; dar e văd în tine o schimbare! Văd că se petrece ce-va în creerul tău și schimbarea aceasta nu e de multă vreme, ci numai din seara balului de la Ioneasca. Am observat că George prea ședea mult de vorbă cu tine. Te va fi încântat cu vorbele lui... De, mai șciu și e ce să zic? De unde șcii, am bănuială!...

Dar ori cum ar fi, ascultă fata mea: să nu te ei după vorbele bărbaților, așa ușor. Căci, ei nu sunt de bună credință și de îndată ce văd că a produs intenția dorită, amorul propriu se flatează.

— Ce adică D-ta crezi că iubesc pe George, mamă?

— Precum spusei, aceasta n-o știu, dar văd o schimbare în tine și-mi am închipuit că aceasta o fi cauza și ca o mamă care ține la fiica ei, am crezut de a mea datorie să-ți spun lucrul aceasta. De alt-fel chiar dacă o fi așa, tu caută de-l încearcă, căci dacă el te va iubi — nu trebue să ți-o spue ție, ci mie și e voiu ști să descurc lucrurile și să fac să iasă toate în bine. Dar acum să lăsăm vorbele acestea; dute de vezi dacă a pus masa servitoarea. Aranjează toate — mâncarea este gata. După masă se retrase în odaia ei, unde rezemându-și cotul de masă, începu să se gândească la întâmplările din timpul zilei și la scrisoarea pe care o primise de la George și întocmea în minte, ceva dintr-un roman pe care-l citise dânsa.

Iși făcea și închipuirea că dacă l-ar iubi, George, ar putea-o lua, în căsătorie și ar fi fericită, trăind în abundență și lux. In roman spunea... că familia flăcăului bogat s-a împotrivit la aprobarea căsătoriei lui cu fata cea săracă, însă într-o seară mohorâtă, el căzând bolnav la pat de dragostea pe care o avea către Domnișoara Merodac, ceru îndată ca să i se aducă la patul său și îndulcindu-i-se suferința, pe care s-au căznit doctorii, fără isbândă, numai prin mângâierile; rugăciunile și presența ei nelăsând ca să-i închiză moartea ochii... Când Maria citise această pagină tristă, fiind revoltată foarte rău, nu a putut să se oprească să nu strige: O părinți miserabili! Cum a-ți putut, fi atât de cruzi ca atunci când frigurile frământau pe copilul vostru și-l împedicau de a mai odihni obositul său cap, când îi ardea pieptul, când paliditatea gonise sângele dupe bujorii feței bunului tânăr,.. numai atunci a-ți dat voie „îngerului” ca să vie să-l scape! O egoism omenesc, egoism nemernic!... când însă era aproape să țipe pe acest ton filosofic se mângăia și aproba căsătoria tânărului salvat, cu D-ra Merodac! Dupe prânz, primi de la Smaranda din Bucureșci o scrisoare, în care o întreba de noutăți, de starea sănătăței mamei sale și a ei, dacă s-a mai dus la baluri; că vorbind cu poetul Stoenescu, i-a spus de ultima întrevedere, ce a avut-o cu dânsa. Cum i-a mărturisit iubirea lui, la care ea a răspuns cu indiferență. „Acum când a văzut că obiectul seducțiunei tale ar putea fi mai mult George, nu va mai cerca „nici o dată”, dar totuși îți va păstra admirațiune. El te compară cu o floare exotică”.

Era curios să vadă ce stă ascuns sub frumusețea ta ideală și-ți spun cu vorbele lui: „nu a găsit în strângerea buzelor tale și în crețurile frunței, în părțile cele mai intime ale ființei tale, de cât o minte copilărească subt părul blond”. Să nu te superi, draga mea că ți-am spus pe șleau, tot ce mi-a spus dânsul.

Câtă desfășurare de argumente, câte vorbe, a risipit de geaba, vrând să te convingă; dar că în ochii tăi albaștri n-a citit de cât impasibilitatea sau cel puțin indolența și vina aceasta n-o atribue de cât vanităței tale înăscute și lipsei de sentimente! Citindu-mi câte-va rînduri, dintr-o carte ce trata despre șciința ocultă, ți-a prezis, o frumusețe trecătoare, care va luci în vieața ta scurtă, ca un meteor ce cade cu o iuțeală vertiginoasă din cea-l-altă sferă și că există o „fatalitatee”, care te va împinge de multe ori spre prăpastie fără ca să te poți opri cu toate că conștiința-ți va spune, că mergi la peire — căci nu ai puteri și voință”. Asta ți-am spus-o mai mult ca un fel de distracție, pe care cred că ți-o va pro duce ție citirea acestor teorii neîntemeiate ale lui... Tocmai se muncea să afle adevăratul înțeles al scrisoarei amicei sale, când sosi o telegramă din Bruxelles. Mama Mariei, când văzu telegrama, chemă numai de cât pe fiica sa, căci nu înțelegea rostul ei. Erau doo cuvinte franțuzești: Je t-aime, n-oubliez pas! Mama întrebă pe Maria de la cine este și ce scrie; ea nu putea tăgădui, că este de la George, dar spuse, că a sosit în Belgia spre a da un examen: „Je viens Dimanche prochain, j-annonçais maman, que je reaussi a l-examen”. Pe de o parte nu mai putea de bucurie, pe de alta era ca și amețită. Pe seară primi și o carte poștală ilustrată cu lacul Aterzee și muntele Schatberg, iat-o:

Dragă Mario, Am primit scrisoarea ta și mi-a făcut o bucurie nespusă, că ții așa de mult la mine. Imi pare bine că și tu și mama sunteți sănătoase. Spunei mamii că fata ei este mulțumită. Ce de lume și ce de sgomot este aci! Iți trimit ilustrația ca să vezi cum lacul Aterzee se întinde ca o oglindă la picioarele munților. Pe lacurile acestea vezi niște puncte negre?, sînt vapoarele care circulă de la un oraș, la altul. și pentru că numai avea loc pe acea carte poștală; urma pe a doua: Une-ori vântul suflă foarte rece, mai cu seamă seara, dar e nespus de frumos. Noi avem o cameră într-un hotel, pe un pisc de munte. Deasupra muntelui e o priveliște minunată, mai cu seamă acum, după primirea scrisoarei tale; căci pînă acum din când în când, desgustul mă strângea în cleștele său, dar astă-zi tinerețea-mi este împrăștiată, când văd că tot se mai găsesc prietene bune ca tine. Pînă acum mă coprindea une-ori disperarea, când în ori-ce acțiune — la ori-ce pasiune găseam murdărie ignobilă, care dezonora ori-ce urmă de curățenie. Acum însă mă simt ca o martiră, care-și primesce sacrificiul și mă redeschiz la soare întocmai ca și floarea socotindu-mă că nu am fost lașă, iar mustrarea de conștiință că v-am părăsit, mi s-a ameliorat când în insomnia nopților lungi, cineva mă asigură că nu mă minte, vorbindu-mi de „dragoste”. Pot zice, că aice în vârful muntelui, sînt încrezătoare din no în zeul Amor și petrec fericită. El este tînăr și bogat, e sînt iarăș tânără, am numai un scrupul că experiența m-a făcut, să îmi pierd „mama”. Cât trebue să sufere, cât trebue să fie de slabă! de îngrijată! Numai poate eși în hune, ca să nu fie arătată cu degetul. Spunei că țin mult la dâusa, aratăi sărutări de mâini și spunei că sînt fericită. Poimâne plec la Ischl am auzit că este o „Esplanadă”, de pomină, voiu sta acolo câte-va zile, apoi plec spre Constantinopole cu Ana. Maria găsi cu cale să arate mamei sale scrisoarea Annei, spunâudu-i să meargă la mama dânsei ca să-i spue. Insă pentru că, era cam obosită, lăsară pentru a doua zi grija acestei vizite.

Duminică noaptea sosi George, de la Bruxelles. A doua zi prima lui grije fu să scrie Mariei, o scrisoare prin care-i făcea cunoscut, sosirea sa și o ruga să facă tot posibilul să vie cu mama ei pe la dânșii. Iarna se scursese cu vizitele și relațiunile cari-și luau cursul obicinuit. George cu Maria aveau întrevederi în care își comunicau cu atât mai multă grabă, cu cât fiecare avea mai multe impresiuni. D-na Florescu văzuse pe George, foarte rece față de dânsa; numai venea să-i facă vizitele, de la cari mai înainte nu lipsea; asemenea și M-me Spirea vedea marea lui răceală. El nu se mai ducea la dânsa, de loc. Acestea strângându-se într-o seară — vorbeau despre secretele lui și în sfârșit declarară, că bănuesc adăvărata cauză... Era pe la sfârșitul lunei februarie; primăveara se anunțase de timpuriu. George avea cea diutâiu întîlnire cu Maria la bosquetul din grădina publică. Maria ședea gânditoare pe o bancă. George cum se apropie, o salută și uitându-se țintă în ochii ei, o întrebă mângâind-o pe gâtul ei decoltat:

— Ce ai? De ce ești așa tristă? O fată frumoasă ca d-ta cu părul auriu, cu ochii ca micșiuielele, cu buzele roșii nu trebue să fie tristă. Vorbele acestea zise cu atâta sinceritate răsturnă înțelepciunea Mariei. Ea roșindu-se, nu răspunse nimic, căci ochii-i lăcrimau și-și plecă capul.

— Fără d-ta, d-șoară, viața mi-ar fi o povară gre de suferit și nici d-voastră, nu veți înțelege rostul acestei vieți, până nu veți citi în cartea amorului. In sfârșit, se despărțiră, promițându-și că se vor mai întâlni. Ea se duse acasă, uluită, nu șcia ce să mai facă, încotro să mai pornească, simțea nevoia unei destăinuiri, îi venea să-i scrie Anei, scrie Smarandei, să le spue lor tot, cerându-le consiliu. Dar par-că vedea răspunsul mai din nainte. Ana iar fi spus: să-l iubească, dacă așa-i cere inima. Smaranda ar fi început, cu teoria fatalismului, ori vorbele poietului. De vre-o trei, patru zile nu s-au mai întâlnit la grădină, de oare-ce vremea a fost foarte urâtă, ploaie amestecată cu ninsoare. A venit Martie. La 1 Martie George trimise acasă Mariei, un mărțișor foarte frumos de aur și cu șnur de mătase „grie”. In mijloc era de cristal și avea un semn de întrebare roșu. Mărțișorul era însoțit de o scrisoare pe care zicea: Dragă Marie, primesce acest mic cado care are darul să-zi spue multe. El ne spune să ne aducem aminte necontenit unul de altul, de dragostea noastră, că sântem tineri și că tot ce ne rămâne de făcut, este „ Amorul” care te face să uiți deșertul vieței și care va face și fericirea noastră. Atârnă mărțișorul de gât și păstrează-l restul lunilor din anul acesta, aproape de tine, ca simbolul său să-ți amintească despre mine și să te facă să pricepi, cum te am în mintea mea, când sânt departe de tine.

Trecuse primele 15 zile ale lui Martie, vremea se îndreptase. Primă-veara se arată în toată splendoarea ei. George și Maria au reînceput să-și dea întâlniri în grădină. El o ruga să mai vie și ea-i promitea, ținendu-se de cuvânt. Adesea-și făceau planuri de căsătorie și vorbeau despre măritiș. El-i spunea că dânsa va fi o soție model și o învăța cum trebue să se poarte, ca să-și înțeleagă menirea și în ceasuri de disperare-i zicea, că va spune părinților ghidul lui, cerându-i voe ca să se însoare. Intr-o zi de primă-veară, noaptea-i apucase în mrejele convorbirilor. George strângând ușor talia Mariei, se primblau prin deșisurile boltite ale bosquetului răspirând farmecul mugurilor și al floricelelor. Cerul era întunecat, iar ei vorbeau despre iubire. Se așezară pe o bancă, căci pe Maria o podidise plânsul, un plâns linișcit cu lacrimi melancolice și tăcute, lacrimi de acelea cari au un soiu de dulceață și pe care acei ce le privesc, cată să scie, că este necesar ca să le lase să curgă. După un minut deschise ochii, surâzând.

George o sărută prelung. Iși promiseră să se întâlnească regulat, de doo ori pe săptămână și se despărțiră.

In zilele următoare, urmară mai aceleași convorbiri, întrerupte de sărutări ușoare. George citise câte-va cărți și învățase pe din afară, discursuri de dragoste, cu care amețeau capul bietei Marii — acum veniră și discursuri mai plastice. Intr-o zi când văzu că Maria nu surâde la cele ce spunea dânsul adaose: Te găsesc, draga mea în unul din acele momente triste, în care totul dispare în neagra desnădejde, fără ca să-mi pot da seama de motivul acestei stări sufleteșci. Calea spre fericire când-ți este smălțuită cu flori, de ce nu surâzi iubita mea? Tu pari disperată? Sânt rare momentele acestea, când stăm împreună și asupra mea au un efect urât. Să ne iubim Mario, și fie ca din iubirea noastră, să iasă floare mândră, să ne iubim, căci un glas lăuntric-mi strigă: Din iubirea noastră va eși rodul superb... și se despărțeau, spre a se revedea iarăși. Mumă-sa începuse să o revadă veselă. Numai nopțile-i erau teribile, căci o năbușeau suspinuri și lacrimi... simțea o putere extraordinară de vieață... o impulziune. Ar fi dorit să se mărite. Ce dureri amare sânt acelea pe cari le îndură o fată, crescută sub ochii mamei?

Ce durere simte inima unei fete curată ca o oglindă, ce nu a fost întunecată de nici un fel de suflare și care se vede de o dată, ca o pasere fără apărare, prinsă și învăluită într-o voință mai tare de cât rezistența ei!

Noaptea, Maria simțea că o împinge cineva și că ea cade ori și cât s-ar ține, iar o voce misterioasă auzea că-i zice: Mă iubesci? O! erau nopți în care înebunea, în care credea că este perdută și repeta în sine: Il iubesc, îl iubesc!... și acestea și le zicea cu teroare, în cât se credea în prada unui simțimânt, contrar de voința sa. Dar acele emoțiuni, nu erau de cât probe de amor născânde. Totuși în ultimele zile interpreta vorbele amantului său și par- că niște fiori reci îi străbătea cugetul... gândindu-se...

Dar nu se temea, căci își zicea, că omul nu trebue să se teamă, de cât de cei ce i-au făcut rău, așa dar deacă nu pntea să-l urască, să se teamă de dânsul... atunci sentimentele pe cari le avea față de dânsul, nu erau de cât iubire. și astfel adormea visându-și fericirile viitoare.

Insă, dacă pentru ea înțelesul amorului se mărginea numai la nișce sărutări ori strângeri de mână ușoare și mângâeri pe păr și pe obraz, pe dânsul nu--l mulțumea numai atâta, căci îl muncea necontenit un gând care-i striga: înainte! Simțea o sforțare a nervilor, o cantitate mare de energie, care cerea nevoia de a fi întrebuințată și care o pierdea zadarnic, când nimic mai vrednic nu îl atrăgea și simțea traiul cu dânsa, că începea să fie plictisitor, fără variație, și dragostea i se părea leneșe și banală, nu o adevărată „chemare” a dragostei. Apoi în gustul de a trăi și încordându-și voința și curagiul, înainta pe drumul ce-și plănuise și după ce-i propuse, de mai multe ori să vie acasă la dânsul, ori să se ducă el la dânsa acasă, când ar fi singuri... se hotărâ să se ducă într-o seară la ea...

ziua fusese ploioasă. George nu se văzuse cu Maria de aproape o săptămână, din causa timpului urât...

Casele în cari ședea Maria erau învăluite în întuneric, numai fereastra de la camera ei era iluminată. Imprejur domnea o tăcere adâncă. Geoge mergând tiptil, se apropie. Nu cunoscea de cât o singură intrare. Poarta curței era deschisă... Merse într- acoalo, deschise o ușe de la coridor și dupe ce merse un minut prin sala întunecoasă, se opri la ușa ei... Ascultă... Nimeni! Prin gaura cheiei văzu lumina din năuntru. Maria nu dormea, ci sta întinsă pe pat, citind o carte. De odată tresări... cineva bătu la ușe. De o cam dată crezu că e mama ei.

— Cine este? întrebă ea liniștită.

— Deschide, descinde, șopti o voce de afară, — deschide iute!

— De o cam dată Maria se întunecă la față. I s-a părut vocea lui George; dar ca să se asigure:

— Numele D-tale? te rog.

— Deschide Mario, nu-mi cunosci vocea? e sunt: George!

— George! Dar ce cauți la mine acum la miezul nopței? întrebă ea. și deschizând ușa:

— Cum ai intrat aci?

El nu zise nimic, ci se uită plin de admirare și de poftă la Maria, care era înbrăcată cu un capot lung și cu părul în doo coade, date peste spate. I se părea, la început, o închipuire sau visul fantesiei lui aprinse; dar când o apucă în brațe și o sărută așa cu foc, văzu că nu era nici vis, nici închipuire, ci era Maria în carne și oase, mai frumoasă de cât oricând; așa de frumoasă, că nu-și mai lua ochii de la dânsa și nici brațele din jurul mijlocului ei!

Maria voia să-l îndepărteze, spunându-i:

— Dacă va auzi mama, de dincolo, o voce șoptind, dacă va veni dânsa? Tu nu vei putea sta aci...

Se uita speriată împrejur... I se părea că auzea pași în sală. El lăsase ușa de la cameră deschisă, și se putea vedea lumina.

— Lasă-mă cel puțin să închid ușa?

George se duse de închise ușa, pe care o zăvorî și plin de chinurile care-i rupeau corpul, se aruncă sdrobit la picioarele Mariei, în genunchi, apucându-i picioarele cu mâinele și murmurând ca într-o rugăciune... Un zâmbet se ivi pe buzele ei roșii, văzând-pe George într-o astfel de posițiune cum-i șoptea, îmbrățișând-o cu drag. Dar simțindu-se așa de înlănțuită și că gluma poate ajunge cam prea departe, se căznea să-i deslănțuiască mâinile.

— Dar ce vrei să faci, George? șopti ea cu un ton aproape amenințător.

— Lasă-mă să te iubesc Mario.. Ascultă-mă Mario: De ai putea să-ți arunci o privire în inima mea sbuciumată de chinuri, atunci nu te-ai mai îndoi de nimic, iubita mea.

Te iubesc așa de mult! exclamă el împreunându-și mâinile în dreptul pieptului.

— Dar ce va zice lumea George?

— știi că te iubesc din suflet și că-mi țiu jurământul, voiu rămânea al tău, în veci al tău.

Lasă-mă să-ți îmbrățișez, genuchii...

— Opreșcete George, întrerupse ea, cam cu compătimire... Dar curajul nu părăsi nici de această dată, pe tânărul Don Juan, pe care o îmboldiră neînțeleasă-l mâna mere spre dânsa, tâmplele-i svâcncau, ochii i se umpleau de valuri roșii. El lăsă pe Maria din brațe și zise cu un ton aproape ironic:

— Va să zică tu nu mă iubeșci... până acum tot ce ai spus, au fost minciuni! Dacă m-ai făcut să mă întorc de la Bruxelles, așa de curând, ai făcut-o numai de capriciu. Deci iubirea pe care...

— Nu vorbi, așa George; ci spune-mi mai bine, ce drept ai până acum asupra mea?

— Am dreptul, că te iubesc și că vei fi soția mea, zise George, cu blândețe, căzând din no la picioarele Mariei și cu astfel de gânduri mai mult rele de cât bune și folositoare o atacă cu atâta tărie, în cât începu a clăti statornicia și onestitatea Mariei, care nu se putu stăpâni să nu lase să bănuiască cele ce se deșteptaseră în pieptul ei, ce-i era strâns de un clește ce-i oprea răsuflarea.

George observa tote acestea și se aprindea mai mult. De mult obosita lui simțire, nu fusese biciuită cu atâta putere. Ori ce silință de a sta împrotiva patimei, i-ar fi fost fără folos. In sfârșit, cu trufia și nerușinarea firească, unui suflet pătimaș ca al său, George găsi cu cale să strângă și mai mult cercul în jurul acestei fortărețe:

— Voiu fi discret și te voiu iubi, murmură el cu un fel de asigurare.

Maria ar fi voit să se îndepărteze; însă el strângând-o de talie, jură cu solemnitate:

— Să nu te îndoeșci de nimic. Pe Dumneze și pe onoarea mea de bărbat că numai pe tine te iubesc și că numai tu vei fi a mea. Voiu sci să-mi țiu jurământul și pronunțând vorbele din urmă,-i strânse cu putere mijlocul, depunându-i un sărutat înfocat. Maria tremurând, abia putu sâ îngâne.

— Nu mai de te-ai ține de jurământ George! și privea cu groază înprejur.

— N-aibi nici o frică. Nu te îndoi de mine.

In acest moment se auziră în sală pași; cineva bătu la ușe. George se ascunse numai de cât în pat. Era mama Mariei.

— Sunt perdută, sunt perdută, gemea fata frângându-și mâinele. Insă avu presență de spirit și suflând în lampă, se apropie de ușe deschizând-o:

— D-ta eșci mamă?

— E ! dar ce tot faci acolo de nu te culci.

— Tocmai acum m-am desbrăcat și voiam să mă culc, relo Maria, cu glas calm.

— Bine, culcă-te, zise dânsa a trecut miezul nopței... credeam că ai adormit cu lampa aprinsă... și eși. Maria se repezi îndată la George, zicend cu un glas apăsat: Sunt demnă de plâns, demnă de plâns.

și după ce-i lo mâna, căzând în genunchi:

— Ai milă, scapă-mă!

— Vai, doamne, ți-am spus să n-ai nici o frică, răspunse el, eșind binișor prin coridorul a cărui ușe o închise cu grije... Trecuse miezul nopței. Lună nefiind pe cer — noaptea era întunecoasă. Nu putea să-l vază nimeni și chiar de l-ar fi văzut își împlinise dorința? isbutise? ce-i păsa!...

Maria rămăsese singură, în ca ferbea o bănuială teribilă. In inima ei sfâșiată, domneau lupte interne. Ii venea să se ducă la mama sa, să-i cadă în genunchi, rugând-o s-o ierte și să-i spună tot; o grije aspră o muncea, se simțea perdută.

— E prea mult!

și ne mai găsind nici o scăpare din acest labirint al gândurilor și luptelor sale, adormi. Dar în somn i se părea că aude un sgomot la fereastră, ca și cum cineva arunca cu nisip în gemuri. In somn nu-și putea explica acest fenomen; afară era noapte Se vedea citind pe carte, când la ușe se auzi bătând ușor, strigându-i să-i deschidă; ea deschise. Era George. Apoi i se înfățișă toată convorbirea, pe care a avut-o cu el, îmbrățișările nebune, opunerile ei. Jurământul solemn: „Voiu fi numai al tău și tu vei fi soția mea”. Apoi îmbrățișarea din urmă, la care... nu a mai fost în stare să resiste și imediat o altă bătae în ușe, convorbirea cu mama sa. Isolarea acesteia și în urmă o deslănțuire de furtună și un trăsnet înfiorător, care căzu între dânsa și George și la vederea căruia se desceptă înspăimântată. Sculându-se sări drept în picioare în mijlocul casei; văzu că începuse să se lumineze de zio. Tresări, se uită pe fereastră și zise în gând:

— Dar ce fu aceasta?

Nu era furtună, afară totul era liniscit... Iși aduse numai de cât aminte de scena reală și observă că visul nu a fost de cât efectul acelei cause adevărate și groaznice. Visul acesta, după părerea ei, avea o explicație rea, care-i va aduce o veste tristă. Toată ziua a fost descurajată, însă găsea ca unică mângâere, în cugetul său, faptul că numai el a silit-o... Acum aflase secretul dragostei, dar acest secret nu va micșora durerea sa, din contră va plânge necontenit nu numai lacrimi din ochi, ci lacrimi din inimă și lacrimi de sânge!...

V

Primă-veara se întindea în toată atmosfera îmbălsămată de florile ce-și resfățau colorile împrășciindu-și parfumul între pământul înverzit și între cerul azuriu și limpede, pierdut în spațiul nemărginit. In fața splendoarei cu care se împodobise natura, George și Maria își trecură zilele, întâlnindu-se din când în când, pe sub copacii ce se înfrunziseră. In fundul grădinei, ce o aveau la marginea orașului, adese-ori George, luând mâna Mariei într-a lui, după ce admira natura, trăgând-o spre pieptul său, îi zicea:

— O, înger, te iubesc.. Vin-o să împărtășesc cu tine bucuriile vieței nostru. In ochii tăi citesc cea mai dulce mângâere... Câtă libertate dai sufletului când iubesci, câtă putere de a simți se risipesc în valurile lui... și câte suspinuri nu isvorea din pieptul Mariei, ridicându se sub pomii primă-vărateci, sau în serile încântătoare la apariția lunei; dar și câte bătăi de inimă, câte momente de disperare, în cari ar fi dorit mai bine moartea... Așa că de multe ori iubirea pe care o citea in romane, îi apărea cu mult mai frumoasă de cât acea pe care o întâmpina une ori. Insă, cine poate fi prăzădetor în actele iubirei?

Totuși i se părea și frumoasă, peutru că era născută din neprevăzut... O înfățișare plină de grație într-o clipă de dulce înfrângere sutletească, o isbea de o dată, fiind în stare să renască mai cu foc iubirea, diu sufletul ei însetat și prima scântee ce se prindea-i erea atât de scumpă!... Ce fericit este sufletul în chinurile acestui incendiu, dar iubirea aceasta trebue să fie departe de înțelesul vulgar, în care se scurge vieața obicinuită. In serile lui Maiu, George și Maria, se opreau din când în când să asculte ultimul eco al zilei... de departe se ridicau fumurile, de pe la coșurile din orașul tainic și tăcut, suflarea orașului începuse să fie neagră, ca însăși noaptea, ce une-ori-i prindea îmbrățișându-se, iar el surâdeau de bine-făcătoarea linisce. Iubirea le umplea inimile.

Adesea se sărutau și sărutatul lor se pierdea in linișcea nopților, împreună cu ultimul eco al paserilor. George-și coperea fața în părul ei blond, iar ei i se roșea obrazul, piepturile săltau de suspine și tremurau de emoții. El insista în tot-d-a-una cu vorba, rugătoare,-i mângâia obrajii,-i săruta ochii. Pe urmă plecau fiecare spre casă... Căldurile începuseră, luna lui Iunie se apropia de jumătate. fiecare cucoană cu dare de mână-și pregătea tualetele, cu cari trebuiau să se facă remarcată, rochiele de voiagiu: căci la băi era să fie lume multă și vor fi nevoite să facă diferite cunoscințe. Cei cu mai puțină dare de mână, se duceau pe la țară ori pe la vii. In timpul vacanței veni și Smaranda. Verișoarele se întâlneau foarte des..

George se dusese cu mama sa la băi la Mehadia, promițând Mariei că va face tot posibilul și se va întoarce peste o săptămână. Când se împlinise o săptămână și nu se întoarse, Maria erea foarte tristă. Intr-o astfel de zi, veni Smaranda la dânsa. Ea intră în casă, fără de veste și o găsi plângând.

— Ce faci Mario, ce ai tu? De ce suspini? Spunemi ce te muncesce? Esci așa de schimbată?

— Nu șciu ce am... mi-e dor... și ascunzându-și fața în mâini, isbucni în plâns.

— Tu plângi Mario? Pentru Dumneze , spune-mi ce ai? Ce ți s-a întâmplat? și o mângâie rugând-o să spue tot ce o munceșce.

Ea se ridică și-i spuse totul aproape murmurând, de teamă să nu o audă alt cineva.

— Cam nu-mi vine să cred, și-l iubesci?

— știu că-l doresc la nebunie. Nu știu ce este

— și te iubeșce și el?

— Așa mi-a jurat.

— Da bine, soro, cum ai putut să comiți o prostie așa de mare? Iubirea lui nu-ți va pricinui de cât suferințe...

— Nu mai mă dojeni, verișoară, ci mai bine fă-mi curaj, căci simt că-mi lipșesce curajul și voința. Acum văd lipsa aceasta, mai bine ca în tot d-a-una. Până în minutele acestea mă îndoiam dacă am, sau nu, voință.

— Nu vreau și nici nu zic nimic din răutate, Mario, dar dragostea pe care spui că ți-a jurat-o George are să se micșoreze, pentru că nu o să poți să-l iubesci în tot-d-a-una, cum n-o să poată nici el, căci va sosi un timp, când nu vi se va mai permite.

In dragostea aceasta, nu veî afla de cât suferințe și desiluzii; fii rezonabilă și ascultă-mă: lasă-te de această dragoste până nu va prinde rădăcini mai adânci, căci atunci nu se va mai putea repara nimic. N-ai auzit ce vorbea înainte lumea despre George? e o ființă decăzută. N-ai auzit de relațiunile pe cari le-a avut cu D-na Florescu, D-na Spirea și altele. Toată lumea bănuia și vorbea despre vizitele prea dese, pe cari le făcea adese-ori noaptea... mai cu seamă că erau văduve. Maria suspină și răspunse trist: Poate că ai dreptate, dar e cu neputință să le mai întreție și acum și văzând necesitatea unei spovediri, apucând de gât pe Smaranda, o sărută și-i spuse despre legăturile ei cu George: pe șleau. Smaranda rămase ca împietrită:

— Nenorocită, te plâng și îți urez, ca visurile tale să se împlinească, dar dacă vei face să nască un nefericit? Moștenirea morală, care-i va rămâne de la tine va fi un neant plin de desnădejde și apoi moștenirea materială? Cine șcie! Poate acela pe cari-l vei da, pentru o clipă de plăcere, te va blestema... Insă tăcu, văzând că pe Maria o înăbușiseră lacrimile și observând nefericirea ce a căzut asupra copilului ei, ca veară și ca bună prietenă, căuta să o mângâie, să o distreze, lăsând viitorul în puterea destinului.

Ea se retrase, facându-i curaj. Vorbele Smarandei-i străbătu creerul și neputând să înțeleagă cauza întârzierei lui George, o fulgeră ideea că George poate s-o fi săturat de dânsa si-și va fi găsit pe la băi alta mai frumoasă. Ideea aceasta o făcu să se cutremure din tot corpul și oprindu-și pentru un minut respirația, se gândi, că George nu putea face aceasta de oare-ce i-a jurat; însă o idee agățată de un creer, nu-l mai slăbeșce, până nu se împlineșce. Une-ori Maria avea momente de judecătă limpede, în care putea să măsoare prăpastia, în care era gata să se prăvălească; dar numai de cât, cugeta că o rea cu dânsul, căci nu se putea să-și calce cuvântul dat și alimentându-se cu argumente în favoarea lui, i se împrăsciară toate ideile, ca praful înaintea vântului!

A doua zi sosi și George de la Mehadia. Gelosia și mâhnirea Mariei că George o înșela cu vre-o altă amantă închipuită de dânsa, se trecu îndată cu venirea lui. Credea că o iubesece prea mult, pentru a se putea gândi că ar putea să trăiască fără dânsa. Cum veni el, Maria urmă cu întrevederile obicinuite; fără ca să dea vre-o importanță bănuelei ce i-o inspirase Smaranda, socotind că n-ar fi frumos din partea ei să se apuce să-l descoasă de tot ce a făcut la băi. Acum se întâlneau mai des în casele lui George, pentru că părinții lipseau d-acasă... Lumea văzând pe Maria eșind de multe ori din curtea lui Ionescu, începu de curiositate să observe... și aflară cauza.

Vestea se răspândi în tot orașul și ajunse până la urechile mamei Mariei. Mai cu seamă când într-o seară, fiica ei veni înoptat de tot acasă; dar nu i-a făcut nici o dojană aspră, ci i-a spus numai să fie cu băgare de seamă, că nu cum-va George să-și întindă mrejele prea departe! Sărmana mamă! ea prevedea în intimitatea lor o dragoste pornită din inimă, o dragoste care le-ar fi putut face posibilă o unire, o căsătorie. Ei-i părea bine de lucrul acesta și cu cea mai mare bucurie ar fi dorit să vază pe fiica ei, măritată după feciorul lui Ghiță Ionescu.

VI

Pe la 30 Iulie D-nu Ghiță Tonescu cu doamna, soția sa, o servitoare și doo cufere încărcate-și făceau intrarea în curtea d-lor, întorcându-se de la băi. Nu trecură nici trei zile, de la sosire și D-na Ionescu fuse înșciințată de către lumea bârfitoare și mai cu seamă de vechile prietine a le lui, George, despre toată purtarea lui în lipsa dânsei. Ba unele din ele ajunsese până acolo, în cât spunea că-l vedea cu dânsa în trăsură, regulat de doo ori pe zi. Pretextul pentru care George, ceruse să se întoarcă acasă singur era ca să poată să citească în liniște. D-na Ionescu observă că fiul său a pretextat o minciună și ca să evite vre-o încurcătură, decise să facă tot posibilul ca el să plece la Bruxelles pentru licență chiar de la începutul lui August în loc de sfârșitul lui Septembre, după cum trebuia și hotărâse mai din nainte. George la început stărui să rămână pentru la toamnă, însă la insistențele părinților și la banii ce aceștia-i da de cheltuială și gândindu-se să-și capete mai curând titlul, plecă! La plecare a spus Mariei că se va întoarce peste o lună. Intr-adevăr pe la jumătatea lui Septembre George Ionescu se reîntorcea în orașul său natal, cu o coală de hârtie de un metru, tipărită cu litere franțuzești și latineșci, cu diploma de licență în Drept la Universitatea din Bruxelles. D-na Ionescu, cea d-întâi grije ce o avu pentru băiatul său titrat, fu să-l căsătorească. Așa că d-l licențiat fu logodit cu d-ra Eleonora Dorneanu, care-i aduse o zestre de 200,000 lei, afară de ce va rămâne după moartea părinților ei, Marîa, nu șcia despre lucrurile acestea ce se preparau în grabă și fără sgomot. Ea primi de la Smaranda o scrisoare prin care o anunța că este la Constanța și că va veni peste câte-va zile incongnito, ca să vază. Intr-una din zile Smarauda veni la dânsa propunându-i să meargă împreună cu dânsa și cu Eugenia, pentru câte-va zile, la via acesteia din urmă. Via era la o depărtare de o poște și pentru că Smaranda avea să plece peste doo săptămâni la București, Maria se învoi. La Vie afară de primblări, Maria și cu Eugenia profitară de amica lor Smaranda, ca să le citească câte-va scrieri de a lui M-me de Staăl.

In ziua când erau să se întoarcă, mama Eugeniei primi următorul bilet de invitațiune:

„D-na și D-l Gb. Ionescu, au onoarea, a vă face cunoscut logodna fiului lor George Ionescu, licențiat în Drept, cu D-șoara Eleonora Dorneanu, — și vă roagă să bine voiți a-i onora cu presența D-v la ceremonia ce va avea loc în casele D-lui Grigore Dorneanu din str. țepeș-Vodă, 5, în ziua de Joi 12 Septembre a. c.”

Aceasta veste căzu asupra Mariei, ca un trăsnet. Când rămase singură, cu verișora, ei-i căzu la piept, rugând-o să-i ajute. Smaranda-i dictă următoarea scrisoare, pe care Ana trebuia să o trimeată lui George:

Domnule George, „Am fost rănită de moarte în sentimentul, me cel mai călduros, în amorul ce-l am pentru D-ta îndată după citirea biletului de invitație la logodnă, pe care l-ai trimis mamei Domnișoarei Eugeinei. Pentru a scăpa din această suferință morală, m-am gândit un moment la sinucidere și ceea ce mă împinge mai mult la această hotărâre, e că m-a lovit grozav decepțiunea..... E teribil ca a doua zi chiar, cănd obrajii ți erau încă umezi de sărutatul me , a doua zi după ce depuseși solemnul jurămînt în fața mea și a lui Dumneze că nici o dată nu te vei mai lega cu o altă ființă, că nu mă vei părăsi nici-o dată, a doua zi săți calci cuvântul de onoare. Aceasta se chiamă, o murdărie a vieței, Domnule și mă desnădâjduesci până într-atât în căt deacă șcirea nu e o farsă, ci este curată și verosimilă, găsesc mai cu cale să mor, de cât să trăesc E cred că este mai bine a muri. Spunemi-o sincer și fără înconjur; creerul me acuma e torturat, numai judecă. Esci om care cunosci vieața, luminează-mă. Mercuri la ora și locul obicnuit, te rog să ne întâlnim, ca să ne înțelegem verbal.” Maria

Geoarge cănd citi scrisoarea se găndi, să se ducă, sau să nu se ducă? Tonul însă, cu care e scrisă,-l hotâră pentru. Maria cu lacrimile în ochi,-l rugă să-și aducă aminte de jurămîntul ce-i dăduse, să-i fie milă de dănsa; însă el căuta să o convingă că tot o iubesce, dar că trebue să înțeleagă că este peste putință să mai trăească cu ea. Părinții nu voiau sâ-l lese, că s-a încercat o dată să le spue, dar că era să-și capete ura lor.

O ruga sâ-l uite, să nu--l mai aibe în gând nici o dată; că el-i va păstra memoria pentru că o iubesce, a iubito și o va iubi în totdeauna.

— Va să zică, sunt nenorocită? Cer ajutor de la un om fără îndurare, Ah! acum mi s-a deschis capul, dar prea tărziu, un om căzut așa de jos ca D-ta nu poate să fie de cât nepăsetor și rece la ori-ce. Esci nemilos și fără scupule.

— Pleacă,-i șoptea George, căznindu-se să o rădice; am săți dau o pensie cu care să trăesci bine.

La vorbele aceste Maria se sculă în sus, cu privirea cruntă și zise cu un glas fulgerător.

— Pleacă Domnia-ta Pleacă și mergi înainte Dumncta, care n-ai avut, milă de mine, credeam că mă vei face fericită! astă-zi mi-ai smuls ori-ce illuzie. In acest vălmășag al vieței, în această mare de patimi, veneam să-ți cer ajutor, să mă scoți din valurile în care am intrat, însă D-ta remîi surd la toate rugămintele mele, cînd ai putea să mă scapi numai cu un gest, dacă ai fi ținut la mine și la onoarea D-tale Ar trebui să fii judecat cu cea mai mare asprime, căci esci un om nestatornic și purtarea D-tale este condemnabilă. Mai de mult aveam bănuială în observările mele, dar nu puteam să îndreznesc să mă port alt-fel cu D-ta, căci îmi lipsea convingerea. Astă-zi de și tărziu, însă momentul acesta este solemn pentru noi. Sunt hotărătâ... Simpatia pe care o aveai pentru mine, alta a fost destinată să o merite. De e drept ce zic, atunci e mai bine să ne îndepărtăm unul de altul. Dacă nu e adevărat, dacă m-am înșelat, o atunci sunt vinovată, că neliniștesc viața unei ființe nobile și o amăresc și pe a mea! Respundeți dar și găndiți-vă că liniștea mea, atârnă de respunsul D-vostre.

In fața acestor cuvinte ironice și pline de entusiasm, în fața acestei ființe care se purta ca un judecător, George neplecând capul, avu curajul și nerușinarea să răspundă:

— A-ți făcut, bine că a-ți provocat d-v Domnișoară. Nu e adevărat însă, că sunt un om fără principiu și fără onoare. Ei bine! ce a-ți priceput, este adevărat, dar v-ați înșelat asupra simțirei mele. O însoțire între noi, nu putea să se facă. Nu pot să mă împotrivesc mumei mele, care stăruesce să iau în căsătorie pe D-șoara Dorneanu.

Mă cred nobil în cuget, când nu-ți ascund nimic.

Eu te iubesc, dar nu mă pot împotrivi legăturilor ce o să mă unească, totuși vom gusta amorul împreună ca și până acum, ca și când nimic nu...

Maria, a cărei emoție grozavă se schimbă în indignare, începu:

— Du-te și lasă-mă; nu no vom mai vedea nici o dată; plec de aici la țară, voi trăi în singurătate. Du-te și trăesce cu Eleonora, de și spui că n-o iubesci.

La ideea despărțirei de mine, poate că vei dobândi amorul pentru soția dumitale!

Maria se duse la mama sa și căzându-i în genuchi, cu lacrimi în ochi,-i destăinui tot, tot secretul, ce până atunci-l ținuse departe. Mama ei auzind toate acestea, venindu-i rău leșină. După ce-și veni în simțire, lo lucrurile mai de aproapo; lo banii pe cari-i avea dați cu dobândă în Bucuresci și cu rizicul de a se face de ocară, intentă proces familiei Ionescu. Insă toate strădănuirile au fost zadarnice, căci cel care are mai multă vază, are și dreptate! Vestea că Maria și cu George au întreținut legături de dragoste și procesul intentat familiei Ionescu, se lăți în tot orașul cu iuțeala fulgerului. fiecare le interpreta în deosebite moduri, care de care, mai încornorate. Daca din întâmplare Maria eșea cu mama ei pe stradă, erau arătate cu degetul. Chiar Smarandei nu-i mai venea să iasă cu verișoara ei. Foarte puțină lume dintre care și poetul Alexandru Stoenescu, o compătimea. Mumă-sa hotărî să se retragă la țară; însă o paralisie complectă puse capăt zilelor sale amărâte.

Cât o iubise pe mama sa Maria, se poate vedea de acolo, că în timpul boalei sale, durerea ei a fost nemăsurată. De multe ori împotriva ordinului doctorului — stătea la patul său, toată noaptea.

Sentința medicilor a fost că e gre să scape. Ea s-a luptat cu boala până când a răpus-o. Lungită în pat, bolnava era istovită de puteri. Mariei, ce ședea la piciorul patului,-i venea momente de disperare, lacrimile-i curgeau pe obraji și nimeni nu îndrăsnea s-o întrebe de ce plânge, când toți știau cauza durerilor ei. „Nu mai plânge, draga mea” abia putea să mai rostească, din când în când, mama ei. zi și noapte cu un devotament nemai pomenit, sta lângă căpătâiul mamei sale iubită și ceasuri întregi ochii săi nu o mai părăseau, pare-că, de această privire a lor era legată și restul ei de vieață. In adevăr ori-cine putea să înțeleagă că femeea aceasta ori și cum merita o iubire din partea fetei pentru care s-a sacrificat și pentru care și-a dat vieața în ghiarele morței.

După moartea mamei sale, Maria era slăbită cu desăvârșire, din cauza veghelor nenumărate. Corpul ei încadrat în păr blond, era galben ca de ceară.

Era aproapo bolnavă și avea nevoe să șeadă în casă.

In acest timp veni și amica ei Anna să o vază. Ea o primi cu brațele deschise, mai cu seamă că se afla singură; a oprit-o acasă la dânsa și i-a spus și ei toate consecințele senzațiilor delicioase, pe cari ar fi trebuit să le admire numai de la distanță...

Nemai având cu ce să plătească ratele la Credit, casele trebuiau să fie vândute la licitație publică. In ultima întrevedere ce o avu cu Smaranda, Maria-i destăinui durerile sufletului, pe cari ea le cunoscca deja, și în necazul său îi cerea sfaturi, despre ce trebuia să facă.

— Te plâng, amica mea, dar pentru ce nu mi-ai spus la timp planurile ce aveai? E cunosceam pe George Ionescu mai bine, ți-aș fi arătat după cum ți-am mai spus — că obiectul ce ai ales, nu era demn de o inimă ca a ta. Un om condus numai de pasiune, de prejudiciuri de castă, nu un om plin de entusiasm și de virtute. In cercurile mânate de prejudicii să nu căutăm noblețe, căci numai banii și vanitatea sunt conducătorii actelor lor... După ce se despărți de verișoara ei care trebuia să plece a doua zi la Bucureșci, Maria rămase numai cu Anna, cu care se mai sfătui asupra celor ce trebuiau de făcut... Licitația se ținu și ca prin ironie casele au fost cumpărate de Ionescu, cu noo mii de lei. Din milă s-a dat voie Mariei ca să mai poată sta încă șese sau șeapte zile. Creditul și-a oprit, datoria de 6,500 franci, iar restul i s-a dat Mariei.

— Ce este de făcut, amica mea, se adresă aceasta către Anna, care vroia să plece și dânsa la Bucuresci. Să rămâi aci în oraș și să închiriez o cameră și poate voi găsi un altul cu care să mă mărit, un om sărac fie... se poate... simțirea nu se poate simula și când nu este, ori ce osteneală ne-am dă ca să o arătăm, răceala sufletului se arată prin fapte. Poate că altul-mi va eși în cale, altul spre care să se întoarcă inima mea și să trăesc fericită...-mi vine în gând o convorbire pe care am avut-o cu poetul A. Stoenescu; avea dreptate săracul!

— Cu scopuri nobile, mori de foame, draga mea.

Astă-zi banii joacă rolul. Ah Banii!! Când barca vieței a făcut, naufragiu și când pe valurile oceanului lumei rătăcești fără vâsle și fără cârmă, când nu se vede nici un port, stânca de scăpare o găseșci numai în monedele sunătoare. Ce-ți va păsa ție, la adică, dacă va fi existând și femei mai superioare, vrednice de dragoste; din acelea în cari nici o dată n-a străbătut întunerecul din sufletul tău și a căror zi splendidă nu este întunecată de nici un nor cât de mic. știu că, de stat în orașul acesta nu mai este vorbă, toată lumea vorbeșce pe socoteala ta.

— Mie mi-a venit un gând. șciu să brodez bine, pot să intru la un magazin de croitorie sau brodărie de exemplu.

— Vai ce idee! La croitorie! Mai bine întrebuințeaze alt-fel de mijloace, cu o sudoare nu tocmai fierbinte, bunioară e trăesc destul de bine. Poți găsi lesne un bărbat tânăr și cu avere îndestulă ca să-ți strângi, un capital îndestulător, ca să poci trăi o vieață fără grije. In mijlocul acestor inimici invidioși nu poți să urmărești nimic. Aidem în Bucureșci acum e timpul să poți subjuga și puterea de a subjuga este la temple du sage, cum zice francesul, ușor de tot te vei simți fericită în mijlocul atâtor tineri, când te vei decide să faci pe cocheta.

— Se vede bine, că inima ta e liberă — zise Maria și nici gândul tău nu se întoarce ca al me în jurul acelcaiași imagini. Dacă și tu ai fi chinuită de simțirea ce a străbătut sufletul me , ai fi vorbit alt-fel, căci ai fi putut înțelege și pătrunde în fundul inimei mele. Eșci liniscită și petreci veselă, dar pentru inima mea îndoliată, traiul bun ar fi o pedeapsă. Departe de mine această idee grozavă. Nu puteam crede ca omul să fie născut pentru atâta durere. Câte o data desfăcându-mi un colț, din sufletul me , am văzut că numai știu ce e bun și ce e rău și când lipsa de încredere, mă făcea să fug de rațiune, numai atunci mă cuprindea astfel de idei pe cari însă numai de cât, cu groază le împrășciam.

Voiu mai face și aceasta încercare ultimă și când din aceasta voiu eși rău, îațelegi că n-ași mai crede in putința nici unei mângâieri. De aceia voi încerca, căci mi s-ar părea o deziluzie și o insultă adusă de acela în ale cărui brațe m-aș arunca, și când ar avea în ori ce minut dreptul să-mi zică: „pot face ce voesc.” Numai am încredere în nimeni, începând cu mine mai întâiu și în această stare este firesc să dibuesc, să încerc toate mijloacele, având ca mângâiere unică: Uitarea!... să uit totul să nu mă mai gândesc la trecut. Biata mama, Biata mamă!...

Mâine voi pleca la Bucurcșci, voi închiria o casă cu banii ce am, numai isolarea și depărtarea de orașul me , mă pot scăpa.

In orele de repaos mă voi mângâia cu pianul. Voiu cânta de dimineața și până seara de-mi va permite timpul.

Nu mai putea să stea acolo, unde nu avea sărmana, nici un moment, de liniște, căci unde mergea i se părea că aude aluzii crude asupra nenorocirei sale. Cu o căutare grozavă și înfiorată toți se fereau de dânsa; iar la vederea ei, toți se întrerupeau din convorbirile lor. Trebuia să plece, căci ura do orașul natal, creșcea în proporție cu ura ce-i insufla societatea lui...

Ce de lume pe peron! Mulți din cei ce nu erau grăbiți, o arătau cu degetul... Un om se jucase cu sentimentele sale, cu cel mai devotat amor și lacrimi-i veneau în ochi, iar pe măsură ce trenul se apropia de cea d-întâi stație-și lua o figură din ce în ce mai posomorâtă și mai tristă. Ghemuită într-un colț al vagonului, da curs liber gândurilor, luând ca martor al întristatului său suflet, orizontul înflăcărat de razele roșiatice ale unui apus de soare — a câror retlecțiuni se jucau pe perdelele vagonului și pe fața ei cea albă. Din când în când, vorbea cu Anna, aruncând câte o privire pe fereastră și uitându-se la păsările ce răspândeau în aer cântecele de seară, ca o rugăciune către creator înainte de a se culca, printr-un efect al naturei, trecând de la descurajare la speranță neadmițând să asiste așa de curând la sfărâmarea fericirei sale. O ajunse oboseala și adormi; pe când trenul cu iuțeala vântului parcurgea distanțele către Capitală; iar Anna fără să zică nimic, o lasă să adoarmă, și fixându-și privirile asupra ei, îi se părea așa de frumoasă în această postură molatică, în cât Maria îi apărea ca o problemă gre de rezolvat și întreba in gându-i pe creator cum de lasă ca o ființă așa de încântătoare să fie redusă la evidența și realitatea faptelor. Ajunse în București, Anna o conduse mai întâiu la un hotel, pentru că era foarte obosită și a doua zi-i găsi o cameră pe care o lo cu chirie. A treia zi după sosirea sa în București se angajă la un magasin de brodărie cu 50 lei pe lună. După o lună, leafa i-a mai fost mărită încă cu cinci-spre-zece lei. Aruncată în vultoarea vieței, a fost nevoită să-și câștige pâinea cu mâna sa-nsă-și; Intrată aci la croitorie, se văzu într-alt mediu și mai prost de cât acela în care trăise. Colegele sale vorbeau lucruri imorale, râdeau de dânsa și unele chiar o urau, de când observară că fiul patronului se uită galeș la dânsa.

Câte-va luni a dus-o bine, dar de când iarna a început, să fie geroasă și banii începuseră să se isprăvească — propunerea fiului patronului ca să facă dragoste cu el, veni ca o calamitate. Nu mai era de stat acolo, de și știa că pierde pe fiecare lună câte 65 lei.. De câte ori venea dimineața la magasin se întâlnea cu un tânăr plăcut, care îndată ce ajungea în dreptul ei sta în loc și se uita lung după dânsa. De câte-va ori chiar i-a zâmbit, fără însă ca ea să-i răspundă. Acum când suferința începea s-o năpădească și când vedea încercările deșerte ale fiului patronului, încercări așa de fără haz și neoneste.... prinse simpatie pentru tânărul pe care-l întâlnea. Cel puțin, acest din urmă era chochet și gingaș — se vedea că este de familie. Intr-una din zile când dânsul îi spuse tot ce simte, după puțină esitare, ea se învoi.

De atunci nu s-a mai dus la magasin. El venea la dânsa mai în toate zilele și ca începuse din no ca să citească în cartea iubirei. Se întâlnea des cu prietena ei Anna, eșeau în trăsură la șosea, mânca la un birt destul de bun și nu-i lipsea nimic. De o cam dată uitase de nefericirile ce o atacaseră înainte. In unele seri se ducea la teatru, iar ziua se întâlnea sau cu Anna sau cu alte prietene, pe cari i le recomandase dânsa. In casa Annei, venea foarte des un colonel, care era un bun prieten al amantului ei, cu care obicinuia să joace table.

Se întâmplă că o dată când veni Colonelul, dădu peste Maria care ședea de vorbă cu Anna. El rămase încântat de atâta frumusețe și nu se mai gândea de cât cum ar putea s-o dobândească.-I trimitea fel de fel de cadouri, Anna și cu amantul ei știeau acum că acest militar era nebun după Maria. Colonelul se încercă mai de multe ori să bată șeaua, însă de atunci Maria respingea toate cadourile ce i le trimetea, căci nu ar fi fost în stare să-și înșele iubitul. Doo luni de zile, ea duse o viață de nesfârșite ilusii și de plăceri, în schimbul dragostei care începuse să încolțească....

Dar ilusiile se sting repede și așa s-a întâmplat și cu dânsa. In a treia lună de strânse relațiuni, când primăvara îndreptățește mai mult la dragoste, idealul cel no al visurilor ei a părăsit-o, alegându-și și dânsul o altă tovarășe de viață și lăsând-o în drumuri. Pentru ea, așa de tânără încă, lovitura aceasta a fost prea crudă. In zadar a alergat să-l convingă, ca să se reîntoarcă pe calea ce o apucase, el a rămas surd la toate rugăciunile ei, aducând ca unic argument, faptul că un unchi al lui-i lăsa o moștenire de câte-va sute de mii de lei, numai dacă lua pe fata, pe care i-o destinase dânsul. In fața acestei logice așa de sdrobitoare — ori-ce rugă era imposibilă. O dureroasă tristețe a coprins-o în ceasul acela, când a rămas fără iubirea lui și viața i se părea crudă de trăit. Se simțea singură, lacrimile ce le vărsa necontenit-i ardea sufletul și gândurile din trecut, fără de încetare, o frământau. O desilusie prea amară o trânti din sborul noilor sale ilusiuni, iarăși în mijlocul realităței.-și amintea de mama sa moartă. Ii venea în gând să se apuce iarăși de muncă, să încerce să caute loc în alt magasin, însă pilda prietenelor sale, care duceau o viață luxoasă, o neliniștea. Ei nui plăcea viața cea destrăbălată a desfrâului, ci voia să rămână departe de eâ... însă acum, când inima o apăsa și avea presimțiri triste, în lupta pentru trai, nu a mai avut ce face. A înțeles în ce constă filosofia vieței, a fost nevoită să înțeleagă că trebue să se lase purtată de valuri, atunci când numai poate să le reziste. A înțeles și a cedat... O rană mortală i-a străpuns inima plăpândă când s-a aruncat în brațele colonelului pentru bani. Cu răceală și-a întors ochii de la acela care o urmărea cu zâmbetele-i perfide și lacome. O revoltă întreagă se făcea în creerul ei, contra lumii, contra banului pentru care se vedea nevoită să-și schimbe sentimentul adevărat. In fața primului venit, burghez grosolan, trebuia să-și despletească părul auriu pe umerii goi, pe corpul cel alb ca și crinul... Da, e trist când sensația durerei este atât de mare în cât numai ai unde să-ți găsești alinarea. E trist când te vezi nevoită să depui flori la mormîntul amorului... E trist când trebue să înfrângi disprețul, considerându-te ca decăzută și când trebue să-ți jertfești onoarea și trupul!

Când perfidia lumei te-a isgonit și când ți-ai topit sufletul și corpul în durere, ne mai putând să fie vorba de o vindecare... Aide, refugiazăte la peptul aceluia, care poate să-ți înlesnească poftele, reazămăți capul plângând, căci el-ți va schimba și inima ta, împietrind-o. Ca amantă, vei avea de sigur, mulți adoratori, cari vor privi încântați la farmecele trupului tău; nici-odată însă, nu vei găsi dragostea ideală, pe care o visase-și în trecut.

VII

— Cine este tânăra, ce trecu ca fulgerul în muscalul cel mai elegant din Bucuresci?

Intrebă într-o zi un tânăr bogat pe un prieten al său.

— Este Maria, care trăeșce din socoteala celor ce o înconjoară, ce n-ai auzit de dânsa? Mă miră faptul acesta tocmai la tine! E femeia cea mai căutată din Capitală,... și se suiră într-o trăsură să o urmărească. Se ducea la sosea, trecând zâmbitoare și mulți tineri o salutau, căci nimeni nu protestează, căci e o prostituată căutată de toți și care trăeșce din socoteala ălor bogați, căci astfel e moda...

Dupe multe suferințe, după experiență și sfaturi, Maria observă că mai toți bărbații au aceiași sete, după micile pensiuni, aceiași batjocură născută, când totul devine indiferent. Dânsa a observat la bărbați, o extremă lăcomie după sensații noui și observând cele mai mici amănunțiri a început să se conforme gustului. Acum începuse să înțeleagă, că cuvântul Moralitate, constă în lux și în avuție și avuția și luxul, au făcut-o să uite tot, au făcut-o să învețe cochetăria, învățând-o să fie prefăcută.

Ea nu putea să trăească, cu Colonelul, un bătrân aproape neputincios — deci se sili prin toate modurile să-l jumulească. El cheltuia sume mari pe bijuterii și bibilouri, căci perfida, cum începuse să o numească, ajunsese repede a-și calcula prețul frumuseței; găsind pe Colonel prea răscopt pentru a-i oferi grațiile gratuit. Surâzând une-ori, arăta colonelului brațul său grăsuliu pe care spunea că i s-ar potrivi perfect o brățară pe care o observase la vitrina unui bijutier. El începu de la un timp a se îngriji, perzându-și cumpătul, căci toată ziua nu făcea, de cât să alerge din magazin în magazin, procurându-i mănuși, brățări, panglici ce se reportau la plăcerile și podoaba ei. In curând se văzu nevoit să o lase pe mâinele unor tineri, ce începuseră să se strângă in jurul ei. Luxul încă tot nu o mulțumea... și începu, să născocească tot ce arta femeiușcă are mai de seamă, spre a și-l mări. Cu frumusețea-i ispititoare, adunase în preajusă-i pe toți și în toate zilele i se perindau pe dinaintea ochilor o lume de elită, vărsând în mâinele micuțe: groasele lor pungi! Atmosfera îmbătoare a bogăției o făcuse să învețe cum să devie mai atrăgătoare — posițiunile pe care să le ia în diferite împrejurări, zâmbetul: vorba, ținuta; în sfârșit se perfecționase în arta de a plăcea prin cochetărie. Era de ajuns, ca dintr-o singură mișcare, să-și arunce peste umeri, pelerina de mătase, să se aseze dinaintea vre-unei oglinzi venețiene, ce în strălucirea luminei reflectata, să apară ca o frumusețe din basme! Cât de frumoase erau în mișcările lor brațele ei albe ca marmura și degetele subțiri cu care-și așeza șuvițele de păr și dantelele după bluza de mătase albastră, nu se pot spune. Toți o chemau, din toate părțile și era de ajuns un singur gest, că pungile sutelor de adoratori să fie deșertate la gingașele-i picioare..... și astfel lucrurile, cele mai neasceptate, întrerup, de odată, chipul vieței noastre și-l prefac cu totul.

VIII

Imbrâncită în abusul durerilor și suferinței, Maria începea să se înalțe pe o culme ce-i părea plăcută.

Uluită de prostituția aurită, altor-va nefericite ca și dânsa, intră în rândurile lor, nemai cunoscând greutățile drumului; iar în orașul ei nimeni numai pomeneau de dânsa, ca și cum odinioară n-ar fi făcut parte, din adunările lor. Nici chiar lui George nu-i venea de cât foarte rar în minte. El se făcuse avocat și având vază în oraș,-și vedea de afaceri, urmând înainte, în orele libere, cu curtenirea și seducerea. D-na Ionescu, văzând ruina care începuse să se facă, din causa prea multelor și lucsoaselor petreceri, începuse să se mai economicească.

George a avut noroc cu zestrea soției sale, căci alt-fel nu se șcie dacă nu ajungea în sapă de lemn; totuși acum nu se mai turbură în această privință căci își asicurase veaza și multe sentimente personale, care-l interesau înainte de ori-ce.

Intr-o seară la balul mascat ce s-a dat la Hugo era o mască cu o talie splendidă și cu părul blond.

Cine erea... Era aceiaș Mărie, înconjurată de o mulțime de curtenitori, care au venit acolo, cu speranța să găsăscă vre-o noo sensațiune, iar ea legănată de speranță, se îndoapă la bufet cu bomboane și cu șampanie. Cu sufletul vecinic nemnâgâiat, găsind acolo vorbe de iubire subt necunoscutul mășcei, de și sub masca veseliei sgomotoase, cine șcie dacă nu ascundea desgust? Maria avea casă, deschise, apartamente mari, și se îmbrăca cu ce avea mai frumos și mai de șic, îmbrăcămintea era de alt-fel tot-de-una subiectul care o preocupa. Une-ori i se umplea ochii de lacrimi, căci avea momente de decepție, însă dând curs lacrimilor și gândindu-se apoi la veselie,-i trecea durerea; căci în mijlocul veseliei ea trebuia să-și ascundă sufletul și în vinul spumos trebuia să-și înece urîtul vieței.

Glumele și anecdotele ce se spun, în cât cei în conversații, sărutări... toate acestea gonesc plictisul iar coardele vioarelor care o însoțeau de multe ori la petreceri, la Flora, la Herăstrău sau în alte locuri, vibrările lor o coprindeau, când ca o adiere molcomă, când ca o furtună și în starea aceasta, poate era mulțumită și astfel își ducea viața în mijlocul orgiilor, petrecând nopți întregi, iarna ca și vara, aplaudată și iubită de mulțime îmbătată și în culmea fericirei, trăia veselă și pentru bani. Adese-ori cânta și dânsa și fascina pe cei ce o înconjura. Iși avea și ea atunci, partea ei de fericire pe glodurosul nostru pământ, căci să iubească, iar fi fost, fatal.

Făcuse us de toate farmecele, ca să-și împietrească inima și așa petrecea prea obosită și până când trăsura, o ducea acasă ca să se odihnească și să observe la deșteptare că minutul fericirei e scurt. și aprindea în linișce luminarea ocupându-se de tualeta sa, cu cel mai mare sânge rece, neuitând a--și răsuci părul și nici un detaliu ce i-ar fi putut jigni frumusețea. In o Duminică după prânz se primbla cu trăsura la șosea. Un Conte străin, ce venise să visiteze România, trecând și el cu trăsura, o văzu și frumusețea ei,-l înebuni.

Din minutul acela, o iubi ca pe un chip frumos, și cum avea un caracter, de conte, și-ar fi dat toate comorile pentru ca să o aibă la strălucirea numelui său. Cercetând în mai multe zile și ademenit de acea drăgălașe nălucire, o săptămână mai în urmă, când umbra nopței se întinsese d-asupra șoselei, îngânat de glasul sufletului său, și într-un loc unde rămăsese numai trăsurile lor, sări repede în trăsura Mariei, spunându-i cine este și ce vrea. Sentimentele contelui o interesau și apoi era nefolositor a se turbura în această privință. Ii era același lucru și când contele-i adăogă:

— Fii sigură, că nu voiu uita nici o dată excelenta bună-voință, ce vei avea pentru mine.

Nici o reflexiune mai serioasă, nu-i arăta că un astfel de act, presintă neajunsuri și plecă împreună cu dânsul mai întâiu la otelul unde trăsese el și a doua zi la Paris. Titlurile cu cari era stropit el, și complimenturile pe cari i le-a adresat, o înduplecă cu totul în favoarea lui, câștigându-i încrederea și simpatia. Toți aflaseră de dispariția ei, dar nimeni nu știa în ce fel de împrejurări. Vorbeau gazetele, vorbea o lume de dispariția frumoasei Maria. Pentru muțli tineri bogați, le apusesc steaua plăcerilor; iar dânsa visita Parisul, lăsând descurajați pe mulți și admirând minuni din capitala Franciei.

Locuind într-un palat, amintirile copilăriei sale, abia licăreau, în sufletul ei, la vederea lucrurilor ce o înconjurau. Insă un văl întunecos, adese-ori-i se lăsa pe ochi și o apăsa pe inimă. Contele acesta avea mai multe întreținute, nici una din ele nu era mai frumoasă ca dânsa în adevăratul sens al cuvântului, însă unele o întrecea cu mult în arta cochetăriei și altele în spirit și în deșteptăciune... Felul durerei ce o coprindea nu se poate pricepe ușor..... Intr-un moment, se aruncă pe un divan lat. Un servitor ras și fără musteți, îmbrăcat de sus și până jos numai și numai în pluș-i sta în față cu respect, uitându-se la dânsa cu nedumerire, neștiind cine este, cu toate că șcia cine ar putea fi. Fericit omul care nu șcie mângâerea, ce se află în asemenea ceasuri la rostirea unui cuvînt sincer și prietenesc, care-ți întăresce simțirea și-ți alină durerea amarei suferințe! Maria sta gânditoare, cu privirea perdută, uitându-se în depărtare. Poate că ea nu-și da seama de acestea, dar privirea-i căuta în ceață un obiect nevăzut și iubit, căci pleaopele se plecau grele și ostenite par-că voiau să pue un zid între sufletul ei, care era nevoit să afle mulțumire în realitatea vieței și între acea depărtare!

Intr-un minut pe obrajii săi se observă o roșeață veselă și în acest absolut necalculat, ordonă lacheului să-i aducă cartea ce sta pe masă și să o lase singură. Luând cartea, își aduse aminte de vremea când citea cu Smaranda și când trăia mama ei! Un strigăt-i făcu să-i cadă o lacrimă: De ce ni s-a dat viața? Golul din suflet i se adâncea tot mai mult, lovindu-se în dreapta și în stânga și lărgindu-și poteca îngustă, pe care pornise, trecând repede mai-nainte, mai departe, ca și atunci când cineva ne așteaptă și când ne ducem zoriți. O coprindea dorul de țeara ei și cu dânsul amintirea mamei moarte și aducerea aminte din trecut când iubea și se credea iubită, și când își ducea viața fără grije, în casa părintească. Un gând: să se ducă în orașul natal. și numai ideia aceasta o mângâia. Din toate colțurile, pe care depărtarea și meschinăriile vie ței vagabonde i le ștersese din minte, răsăreau amintirile scumpe, înfirigându-se în minte tot ce a fost altă dată...

In vârtejul vieței parisiane n-a stat de cât o lună de zile, căci nostalgia patriei și a intimităței nu-i erau necunoscute. Când a putut să pue mâna pe câte-va sute de lei, părăsi Parisul pentru țeară și descinse la un hotel din orașul său natal, orașul în care a iubit întâia oară și în care i s-a distrus fără milă iluzia de iubită! A stat în el câte-va zile revăzând străzile lui singuratice peste cari singurul covor e praful, dar care este adumbrit de copacii cu ramuri stufoase. Pe străzi se întindea aceiași linisce, ferestrele caselor erau încitise. Gradina pe unde și-a purtat visurile de fecioară, era părăsită. A trecut pe la casa părintească, unde odinioară sta ea și unde acum ședea o femee bătrînă jucându-se cu un copilaș. Privea și în colțurile intime ale sufletului, își amintea de idila vieței, așa de scurtă și o coprindea remușcarea de crima ce-o săvârșise, chinuindu-și mintea cu mustrări... Iși aducea aminte de acela pe care voia să-l ia ca protector în viață, de fulgerul din ochii lui obosiți, de vorbele și manierele lui, de complimentările pe care i le aducea, de florile și biletele pe cari i le da, apoi de mila și naivitatea ei, de iubirea ce i se născuse în inimă și de ilusia luxului vieței dusă de mama lui, ce era un avertisment pe care i-l oferise acela, căre-i mărturisise pasiunea lui și cu care uitând realitatea, visa fericirea, asemănătoare cu a stelelor pline de lumină, într-o noapte întunecoasă, ce se acoperă din ce în ce cu nouri. Pe dânsa dragostea o îmbăta de bucurie și-i dau speranța unui viitor fericit. Nu uita din trecut nici intimitățile dulci, când amețită de valurile danțurilor, valsa nebună, furată de armonia orchestrei. Desnodămîntul idilei se arăta prozaic și dureros, înfățișându-i figura poetului Alexandru Stoenescu care scoțând mâna din firele cele lungi ale părului, cu un ton convingător spunea verișoarei sale, citind în cărțile oculte, viitorul pe care i-l rezerva viața și dragostea pe care i-o păstra... O nostalgie de sărutări intr-o noapte întunecoasă și moartea mamei sale, și iarăși amurguri de toamnă, când privea de la fereastra casei cum se schimbă coloarea fruzelor de la copacii din grădină, ce foșneau sfios, murmurând în contra vântului venit despre munte; iar în colo gânduri sombre la idea că toate au fost marturi la crima și trecutul ei de oprobriu. Contrastul o isbea dureros. In noaptea din ajunul plecărei, rătăcind pe strade, se duse la fereastra casei lui George Ionescu, unde se vedea lumină. Sta cu capul rezemat de un stâlp de felinar și o ploae subțire-i udau tâmplele înflăcărate cari loveau stâlpul cu tărie; iar peptul îi era sfâșiat, căci simțea că totul se desface în sufletul său, cugetând că el petrece în veselie, fără ca nimic să nu-i spue de chinul ce o muncesce. La un moment dat îi văzu umbra pe perdeaua ferestrei și scoțând un țipăt nebun fugi. Nu mai putea sta aci și trebuia să plece la Bucuresci, să uite iar, aruncându-se în mijlocul orgielor și a traiului vesel... Plecă, lăsând în urmă-i pustiul orașului de provincie, împreună cu durerea despărțirei, cu părerile de rău ale trecutului și cu amintirea pe care i-o desceptase vederea lucrurilor iubite. La șease ceasuri seara trenul în care se urcase ajunse la Bucuresci, unde Maria, frumoasă ca și înainte, avea să intre din no în lumea pe care, pentru un moment o părăsise. Trebuia să urmeze cu pas triumfător drumul pe care mersese în lumea bogaților. fiecare, cum afla de întoarcerea sa, alerga s-o vadă întocmai cum se aleargă la un lucru ne mai văzut. Toți prietenii de altă dată, se grupară din no împrejurul ei. Ce de chefuri și de petreceri! Iar peste existența dânsei se aruncă din no vălul gros, ce goni ori-ce urmă a amintirilor trecutului.

Pentru reîntoarcerea în mijlocul lor, prietenii comandară un prânz regal și o serbare distinsă, care se prepară în timp de o săptămână. Când se arătă în mijlocul lor, legănându-și umerii albi, încadrați în mătăsuri albastre, împrejurul albului său gât, era o feerie. Era așa de frumoasă în cât nu-ți venea să te încrezi ochilor dacă era ea: Un chip svelt cu părul blond lucios, cu ochii mari și scânteetori, de un albastru senin, iar fața palidă, un amestec de melancolie și vieață tînără. Prin mijlocul frumuseței și mai mult a artificiilor, făcea să i se indeplinească ori ce gust. Dânsa-și da seamă de toate acestea, căci într-o seară înfigându-și o micșunea în părul ei blond își puse mâinele la ochi și se prefăcu că plânge dar de o dată își desfăcu mâinele și isbucnind, apăru și mai frumoasă. Era palidă și pieptul-i svâcnea spasmodic, ochii întredeschiși păreau pierduți... toți din jurul ei văzând-o astfel începură să se turbure, iar ia văzând efectul produs, cu o viclenie minunată, tremurând ca coprinsă de friguri, îngânând cuvinte fără sens, se prefecu că leșină. Toți alergară să-i dea ajutor întrebându-se ce are. Insă, după câte-va minut deșceptându-se, în sănătatea ei se hotăra o masă la Cosma; iar ca cu un aer de regină cuceritoare, ridicând scara, intră în restaurant. zeci de sticle cu vin se desfundară și în amețeala lui obositoare, noaptea se strecură așa de ușor, în cât zorile zilei se anunțară odată cu ultima sticlă. Atunci Maria era în mijlocul fericirei, căci ce fericire e mai mare de cât când nu mai simți nimic, de cât atunci când cu mintea aprinsă, socotești toate ca fericite? Da! dar fericirea aceasta i-a fost de scurtă durată. Această noapte i-a fost, noaptea din urmă. Obosită de multele petreceri și făcând prea multe nopți albe, s-a îmbolnăvit gre .

fără să răspundă, se sculă repede și se duse la un dulap vechi, în care-și ținea rochiile. Scoase și arătă Mariei ultima bluză albastră ce-i mai rămăsese nevândută.

Bluza aceasta la început a costat-o 100 de lei, și avea de gând s-o vândă acum pe opt; dacă Anna nu scotea o hârtie de 20 de franci, pe care i-o înmâna zicându-i să fie sinceră și să-i ceară de câte ori-i va trebui. Chipul Mariei, la auzul vorbelor acestca se însenină, ochii ei luciră cu blândețe. Contactul cu Anna-i făcea bine,-i aducea la răul ei oare-care schimbare și o făcu să-i ea mâna zicându-i:

— Ah Anno, cât ești de bună! prietenia ta a rămas neclintită! și apoi începu să plângă, căci-i venea în minte toată vieața trecută, de când era copilă în pension și până în momentele acelea. Anna se apropie de dânsa și luându-i mânile într-ale ei, vorbi de alte lucruri spre a-i rătăci cugetările negre. Maria fiind obosită se așeză pe un scăunel și frecându-și tâmplele căuta tirul dulcei amintiri. Anna-i ghicea toate gândurile ce o frământau, citind pe fața-i îngălbenită durerea care o turbura, neperzând din vedere nici vorbele nici gesturile prietenei sale. Maria începuse să meargă înspre bine.

Intr-o Duminică chiar eșise pe stradă care era în mișcare; toată lumea se pregătea să meargă la preumblare, la șose și pe calea Victoriei, toți se înveșmântaseră cu hainele de sărbătoare. Bucuria unită cu întristarea, munceau toată ființa ei. Când seara se sui în mansarda sa, simțindu-se foarte obosită, se trânti sdrobită viindu-i în creeri veselia celor din stradă.

Această veselie e dăunătoare acelor ce sunt triști și nu pot părăsi camera lor. Oboseala i-a făcut și mai rău Mariei, iar vestea ce primi de la Anna. „că trebue să părăsească Bucureștiul, ca să însoțească pe amantul ei” o umplu de desnădejde; cu toate că Anna avu grije să-i lase la plecare 100 franci, promițându-i că-i va mai trimite, când se va mai înlesni. După plecarea Annei, boala i se agravă din no . După încă câte-va zile de boală, când lipsa veni să compleeteze tabloul durerei,-i veni gândul să-și puie capăt vieței... Era sigură că nu se mai putea îndrepta aceasta stare ticăloasă.

Deacă nu a putut să se ferească de a cădea în noroi, acum numai putea eși.

Patima care o arsese altă dată, acuma secătuise. Privind cu milă și cu ochii de dispreț la sărmana noastră omenire, roabă patimilor și convențiilor, pentru întâia oară, avu cel mai mare și mai statornic curaj posibil: Se hotărâ să-și pue capăt vieței! Era femeea superioară.

Când numai avea de cât 12 fr., din cei pe cari îi dăduse Anna, la plecare, gândindu-se ca să nu o mai supere cerându-i și altă sumă, cu toată boala ei, se sculă făcându-și în grabă un fel de toaletă și scoborâ cele trei caturi, eșind în stradă, unde se opri un minut, și luând-o la dreapta pe o stradă îngustă, intră într-o magazie de unde eși puțin mai în urmă cu un revolver, încărcat cu doo focuri. Se întoarse înapoi pe stradă și reveni în mansarda unde locuia. Se așeză la masă, unde stătu nemișcată și amorțită de dureri, privind flacăra de la lampă, care-i spunea de toate suferințele ei.

Stând pe gânduri era si mai nenorocită ca de obiceiu, căci atunci-și reamintea adesea împrejurări triste și fericite, de ale vieței sale, tot ce o privea și-i era cunoscut și mai cu seamă tot ceea ce putea să o facă să deosibească purtarea și căderea ei. Era o noapte întunecoasă și rece. Vântul sufla din toate părțile urlând la geamuri. Părea că voeșce să-i nimicească sufletul ei chinuit, sau să năvălească furios printr-o spărtură a geamului, și năvălind în casă să o biciuiască cu puternica lui suflare, pentru că n-a știut să fie cum trebuia. țipătul vântului-și avea durerosul eco , în inima ei. și pe când el ciocnea în ferestre, ea tresări spăimântată de ale sale sinistre gândiri. Vântul făcând să sboare o bucată de hârtie după masă, ea zâmbi și apucând de grabă hârtia scrise prietenei sale Smaranda:

Iubită Smaranda, La flacărea lampei, ce se încovoaie și se întunecă, dar totuși lucind, nevoind ca să se stingă-ți scriu iubita mea amică, că încă mai trăesc nevoind ca să mor mai înainte, de a fi mulțumit aceleia care mi-a dat sfaturi bune, și dar pe care, e nenorocita, nu am șciut să le pătrund. Iți mulțumesc. Adio. Adio... Par-că văd chipul poetului care mia prezis căderea amară! E o ființă supremă pe care n-am șciut, să o apreciez. Tocmai acum sunt: femeia superioară, dar prea târziu, căci mă îneacă lacrimile. Adio pentru tot d-a-una! Maria.

și alta către Anna.

Dragă Anno, In aceste groasnice momente, sunt mai sdruncinată, mai amețită și mai nenorocită ca in tot d-a-una. Nu cred că poate fi vr-o suferință mai groasnică, de cât aceea de a te vedea singur și părăsit, de cei care-ți spuneau o dată, că te iubesc. Vântul de afară par că-mi șoptesce cu vocea ta. Mai înainte de a pleca după lumea aceasta,-ți urez cel puțin ție o viață fericită, pe care n-o văz. Mi-e frică ca unui copil, când mă gândesc că nu aș putea să nu trăesc și va trebui să-ți cer ție traiul de azi pe mâine. Nu! Nu voesc, să te mai supăr. Nu. Adio! Maria.

După ce termină de scris, mai citi încă o dată scrisorile, le așeză în plicuri, punând adresele, dar de o dată tresări: Vântul se împrășciă în cămăruță șuerând și apropiindu-se de lampă, o suflă, în același timp se auzi pe scară un sgomot de pași ce venea în spre camera sa.

Maria se apropie de ușe și oprindu-și resuflarea ascultă. Pașii se apropiau. Ascultă din no : Da, da, era cineva. Ușa se deschise și un tînăr blond de o frumusețe rară se apropiă de dânsa și fără să zică o vorbă, o lo în brațe și o sărută. Puterea sărutărei îi deșteptă pasiunea. Ce fericire! Patima aprinsă în pieptul Mariei, o făcu să se ridice din genuchi cum se afla și vroi să strângă cu toată puterea brațelor corpul tânărului și să-l soarbă, însă el întizând nisce aripi ascunse, sbură pe fereastră. De geaba se aruncă spre fereastră, voind să-l rețină, căci el sbură în înălțime rîzând și făcându-i semne, chemând-o. Dânsa nu mai avu putere să-l privească, căci o podidiră lacrimile și căzu pe scânduri. După ce se mai desmetici, se sculă, aprinse lampa și luând din no condeiul nu știu ce mai scrise și suflând lumina scoborâ scara și merse pe stradă....

A doua zi dimineața, o dimineață rece și mohorâtă din cauza ceței de toamnă, s-a găsit într-un cartier dosnic al orașului, pe marginea unui trotuar o femee lungită, dormind somnul de veci. După trăsăturile feței se observa că era încă tânără și că în vremea ei fusese de o frumusețe rară. Această femee, cu părul blond și despletit, era îmbrăcată cu o bluză de mătase albastră, și avea o rană sub țâța stângă; iar pe obrajii săi albi și în ochii întredeschiși, părea că citești un cuvînt, scris cu litere de sânge: Miserie... Degetele mânei drepte, îi erau încleștate pe un revolver.

Dupe ce a venit judecătorul și procurorul ca să ia instrucțiunile necesare, cadavrul a fost transportat la morgă, spre a i se face autopsia. Poliția își urmă și ea cercetările...

Era Maria, se omorâse. In buzunarul rochiei, s-a găsit un bilet mototolit pe care era scris:

„Mă numesc Maria. Lipsa de educațiune și inconvenientele societăței, m-au făcut să-mi sfârșesc vieața pe altarul prostituției, iar mizeria mă va trimete de aici, la Morgă”.

și astfel acea frumusețe enigmatică, acel suflet, ale căruia vise întrevedea orizonturi mai senine, se stinse. Frumusețea ei, nu a putut să învingă în lupta, împotriva banului.

Lipsa! aceasta suferință, o făcu să se descurageze.

Luxul prietenelor și bunul lor trai, o făcu să le dorească și dânsa și o sili să-și pearză mințile, să săvârșească ce-a săvârșit.

FINE

